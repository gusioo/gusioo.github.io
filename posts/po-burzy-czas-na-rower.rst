A po burzy czas na rower
########################
:date: 2011-07-23 18:07
:author: Roch Brada
:tags: Chechło, Nowe Chechło, Świerklaniec
:slug: po-burzy-czas-na-rower
:status: published

| - *"Kolejny tydzień z głowy"* -- Pomyślał Roch wstając o 7\ :sup:`00` rano.
| I tak też rozpoczęła się leniwa sobota, która przyniosła ładną pogodę, choć wietrzną, i pewne ustalenia odnośnie składania roweru, o których Roch już wspominał był, ale wtedy to jeszcze nic pewnego. Teraz natomiast Roch jest zdecydowany i zmotywowany by zacząć składać nowy rowerek. Na początek trzeba kupić jakąś ramę i właśnie w tym celu Roch odwiedził zaprzyjaźniony Adventure. Po przejrzeniu parunastu marek Roch stwierdził, że nie ma nic -- na tyle oryginalnego i unikalnego -- co mógłby kupić, a jeśli jest to kosztuje górę pieniędzy jak na przykład `Specialized S-Works <http://twomark.com.pl/produkt/21441/mtb-sztywna-specialized-sj-sworks>`__.
| W końcu niezastąpiony Koyocik podrzucił Rochowi kilka propozycji i Roch zdecydował się na całkiem ładną ramę, za rozsądne pieniądze i dostępną w zaprzyjaźnionym Adventure. Kolor *"anodized black"* dopełnia całości, a fakt, że jest dostępna od ręki powoduje to, że po wypłacie Roch dokonuje zakupów. Jeszcze może w tym sezonie Roch pokaże się na nowym-starym rowerze, a przez zimę złoży ładną maszynkę do cross country.
| Dziś natomiast Roch jeździł w okolicach Świerklańca, a w zasadzie siedział i spożywał kawę z Koyocikiem. W dalszym ciągu planowany jest wypad do Lublińca, ale ostatnio pogoda nie dopisuje i strach ryzykować jakiejś ulewy. Dopiero dziś zrobiło się znośnie i można było rozprostować kości. Jutro, o ile pogoda pozwoli, ponowne pedałowanie.
| Roch pozdrawia Czytelników.
