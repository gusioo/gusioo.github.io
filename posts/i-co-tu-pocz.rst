I co tu począć?
###############
:date: 2008-05-28 20:03
:author: Roch Brada
:slug: i-co-tu-pocz
:status: published

| Na pierwszy ogień pójdzie miła dla Rocha wiadomość, a mianowicie zbliżające się zakupy rowerowe. Przednie koło w Rochowym rowerze zaczyna odmawiać posłuszeństwa dlatego Roch sięgnął do słoika z napisem *"skarbonka Rocha. Co łaska."*, który od dawien dawna świeci pustkami. To był znak dla rodziców, że coś się święci.
| Kolejnym znakiem były wyniesione śmieci, do których Roch zabrał się bez ponaglania i podstawiania worka pod nos. W końcu padło sakramentalne *"ile potrzebujesz?"*. Roch popadł w zadumę po czym powiedział, że 200 zł na pewno wystarczy.
| I tak, z okazji zbliżającego się Dnia Dziecka, do Rochowej skarbonki trafił banknot o wyżej wymienionym nominale z przeznaczeniem na przednie koło. Później wizyta w Adventure gdzie Roch, wraz z Michałem, przebierał w dostępnych częściach.
| Po godzinie, z dużą górką, Roch był gotów do przedstawienia listy części. I tak zakupiona obręcz to `Alexrims DH22 <http://www.bikekatalog.pl/2008/?ppg=show&baza=komponenty&pid=3615&fname=Alexrims&mname=DH%2022>`__, piasta to kooltowe `Shimano XT HB-M775 <http://www.bikekatalog.pl/2008/?ppg=show&baza=komponenty&pid=1989&fname=Shimano&mname=XT%20HB-M775>`__ i szprychy, nie mniej kooltowe, Sapim.
| \***\*
| Po zakupach Roch chwile posiedział w domu, a o godzinie 18\ :sup:`00` wybył na wieczorną przejażdżkę. Udał się na Pniowiec, dostojnie pedałując i wybierając co chwilę owady spod kasku. Jednak do tego jest już przyzwyczajony i opanował sposób zdejmowania kasku bez zatrzymywania roweru. Na Pniowcu postanowił, że powrót będzie typowo siłowy, tak żeby wykręcić niezłą średnią.
| I wykręcił. Na odcinku 10-u kilometrów (lekko pod górkę lub płasko) licznik wskazał średnią prędkość 26km/h co jest dobrym znakiem. Roch nie wyszedł z wprawy i nadal jego nogi są w stanie zostawić niejednego w tyle.
| Miał też opisać pewnie spotkanie, ale szkoda pisać. Gdyby jednak chcieć to streścić jednym słowem to, bez namysłu, Roch napisze: zawiedziony. O, i to byłaby kwintesencja wpisu, jak to mawiała Pani od fizyki.
