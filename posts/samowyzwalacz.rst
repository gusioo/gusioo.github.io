Samowyzwalacz
#############
:date: 2011-04-07 18:18
:author: Roch Brada
:tags: Praca, Oboczności
:slug: samowyzwalacz
:status: published

| Roch wszedł w drugi miesiąc pracy programisty; wciąż się wdraża, poznaje elektronikę, coś już większego pisze. Głowi się i poci, bo problemy mnożą się jak króliki w klatce, ale ma nadzieję, że w końcu ogarnie wszystko i jakoś nad tym chaosem zapanuje. Dzisiaj doszło mu pisanie `triggerów <http://pl.wikipedia.org/wiki/Wyzwalacz>`__, czyli procedur, które automagicznie reagują na zdarzenia. Ostatni raz z `SQLem <http://pl.wikipedia.org/wiki/MSSQL>`__ Roch miał do czynienia na studiach i miał prawo zapomnieć.
| Niedługo już weekend i Roch odpocznie trochę od wyzwalaczy siedząc na siodełku rowerowym. Pogoda ma być w miarę ładna, deszczu ma nie być więc rower jest całkiem możliwy. Obowiązkowym punktem, o ile pogoda pozwoli, będzie wyjazd na lotnisko, chociażby *"tam i z powrotem"*. Wszyscy chętni mogą się wpisywać na listę.
| Roch pozdrawia Czytelników.
