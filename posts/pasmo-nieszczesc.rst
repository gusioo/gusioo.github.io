Pasmo nieszczęść
################
:date: 2009-08-23 18:25
:author: Roch Brada
:tags: Szosa, Pniowiec
:slug: pasmo-nieszczesc
:status: published

| Po ugryzieniu wstrętnego owada na Rochu nie pozostało śladu i już miało być pięknie i wspaniale, ale Roch zatruł się czymś bliżej nie określonym i dlatego znowu nie było aktywności Rocha. Do pełni szczęścia zachmurzyło się i zaczęło padać, ale Rocha to, wyjątkowo, nie ruszało, bo miał inne zajęcie.
| Dziś wszystko wróciło do normy i Roch mógł wyjść na rower. Wziął z sobą aparat, żeby zrobić jakieś nowe zdjęcia i zrobił, ale póki stare zdjęcia ze starego dysku nie zostaną zgrane na nowy dysk to nowe zdjęcia pozostaną w aparacie, bo porządek musi być. Prawdopodobnie jutro przyjedzie dla Rocha "kieszeń" więc skopiuje wszystko stare i dogra nowe, a potem opublikuje zaległości.
| Póki co Roch wraca do normalności, bo wydarzenia ostatnich dni ostro Rocha sponiewierały.
| Roch pozdrawia Czytelników.
