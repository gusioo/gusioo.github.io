W końcu jest długo wyczekiwany prezent
######################################
:date: 2010-08-24 17:39
:author: Roch Brada
:tags: Oboczności
:slug: w-koncu-jest-dugo-wyczekiwany-prezent
:status: published

| Długo Roch marudził, że nie ma narzędzia do *"pracy"*, aż w końcu dziś zadzwonił telefon, choć Roch go nie słyszał, bo ciśnienie drastycznie spadło i ścięło go z nóg. Tuż po tym jak Roch zerwał się z łóżka i zobaczył, że ma jedno połączenie nieodebrane. Numer jakiś taki znajomy, 32 wskazywało na Śląsk, więc Roch oddzwonił i usłyszał, że to zaprzyjaźniony foto-sklep i Roch może przyjechać po długo wyczekiwanego PSE.
| Po przyjeździe do domu, Roch był tak -- nie bójmy się tego słowa -- podniecony, że zapomniał pójść na rower, choć jego Towarzysz ciągnął go i nęcił czterdziestoma kilometrami. Jednak Roch, wyjątkowo, odmówił, bo białe pudełko przesłoniło mu oczy. Dziś jeszcze nie będzie zdjęć, bo *"trwa aktualizacja miniaturek"*, ale jutro już `Flickr <http://www.flickr.com/photos/gusioo/>`__ powinien puchnąć od zdjęć.
| Roch wraca do miniaturek, jutro pewnie będzie notka rowerowa.
| Roch pozdrawia Czytelników.
