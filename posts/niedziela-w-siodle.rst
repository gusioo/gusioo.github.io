Niedziela w siodle
##################
:date: 2008-05-11 18:54
:author: Roch Brada
:slug: niedziela-w-siodle
:status: published

| Rano. Godzina 08\ :sup:`00`. Roch wstaje, je śniadanie i ubiera się. Na godzinę 09\ :sup:`00` jest umówiony z Koyotem na Świerklańcu. Tak, mniej więcej, rozpoczęła się niedziela Rocha. Ludzie odświętnie ubrani szli do kościoła, a Roch pedałował do Świerklańca.
| Na miejscu Roch spotkał się z Koyotem i zaczęli planować trasę. Warunek był jeden: inna niż zawsze. Roch wymyślił trasę obejmującą Orzech, Radzionków, dwukrotnie Suchą Górę, Dolomity, Repty, Chechło. Plan ambitny, ale Koyot nie protestował, a wręcz przeciwnie był bardzo podekscytowany.
| Na pierwszy ogień, nie licząc dojazdu, poszła Sucha Góra, którą objechali dwukrotnie. Pojawiły się pierwsze skojarzenia z Beskidami, ale gdzie tam Suchej Górze do Beskidów. Później Roch zabrał, jako kierownik wycieczki, Koyota na Dolomity. Tam pokazał Koyotowi "zagubioną" kopalnię, a właściwie wejście do niej, które zabezpieczone zostało sprytnymi kłódkami.
| Do tej pory nie wiadomo co podkusiło Rocha, aby wybrać trudniejszy wariant trasy powrotnej, ale stało się. Rower na plecy i heja w górę. Stromo było jak cholera, ale nie można było dać za wygraną i trzeba było się zmusić do podejścia. Roch deptał po swoim języku, ale dał radę. Koyot zresztą też dał radę i nawet nie zauważył, że ma jakąś górkę przed sobą.
| Z Dolomitów udali się na Repty. Tam trasa była, w porównaniu do Dolomitów, rekreacyjna. Na końcu (lub na początku) znajduje się Leśniczówka. Knajpka ze specyficznym klimatem. W sam raz na odpoczynek przy jakimś Heinekenie. Problem w tym, że Leśniczówka działała od godziny 12\ :sup:`00`, a była godzina 11\ :sup:`00`.
| - *Idź i użyj swojego uroku. Może pani sprzeda nam dwa piwka* - Powiedział Koyot.
| Roch zdjął kask, ogranął zmęczoną twarz i poszedł walczyć o dwa Heinekeny.
| - *Witam, dostaniemy dwa piwka?* - Zapytał Roch z pokorą bijącą z oczu.
| - *No nie wiem.. Aniu można Cię prosić?* - Powiedział Pan stojący przy barze.
| - *Słucham..* - Powiedziała Pani Ania.
| - *Możemy liczyć na dwa małe piwka?* - Powtórzył Roch.
| - *Ale otwieramy za godzinę dopiero* - Odpowiedziała Pani Ania.
| - *Bo wie Pani - Kolega na zewnątrz zaczyna smarować rower...* - Zaczął straszyć Roch.
| W tym momencie pani Ania złapała za kufel i zaczęła nalewać dwa małe Heinekeny. Okazało się, że Roch nie ma uroku osobistego, ale za to ma dar przekonywania. Po spożyciu napoju energetyzującego Koyot z Rochem udali się w kierunku Chechła. Ostatniego punktu niedzielnej wycieczki.
| Na miejscu ponownie zakupili napój energetyzujący, z którym nie było problemu. Wszedł gładko. Chwilę jeszcze posiedzieli, aż zjawił się Ryba, czyli sławny Browerzysta. Kusił na wspólne spożywanie, ale bezskutecznie.
| Po 55 kilometrach czystego cross caunry Koyot z Rochem pożegnali się i rozjechali się w swoim kierunku.
| Myślicie, że to koniec? No to się mylicie.
| \***\*
| Po obiedzie zadzwonił Michał.
| - *Cześć, idziemy na rower?* - Zapytał.
| Roch, mając w nogach owe 55 km odpowiedział, że owszem idzie na rower, ale po obiedzie. Po zjedzeniu obiadu i chwili odpoczynku Roch zszedł na dół i wyruszył na drugi etap wspólnej wycieczki rowerowej. Plan był prosty: na początek Repty, a potem się zobaczy.
| Jednak pogoda zaczęła się psuć, niebo zaszło granatowymi chmurami i nigdzie dalej nie udało się jechać. Repty jednak zostały zaliczone i licznik kilometrów drastycznie wzrósł. Podobnie jak zmęczenie Rocha.
| Gdy wracali z Rept zaczął padać deszcz. Szybka wizyta w sklepie i zakup luksusowego produktu, który został spożyty pod drzewem w towarzystwie padającego deszczu. Powrót do domu wydłużył się znacznie, ale co tam. Ważne, że w doborowym towarzystwie.
| I to dopiero jest koniec dnia. Na zakończenie trochę cyferek: 70 km w 5 godz. 10 min ze średnią 20,34 km/h mówi samo za siebie.
| Roch pozdrawia Przyjaciół swoich: Koyota, z którym spędził - jak zawsze - miło i owocnie czas i Michała, z którym równie owocnie spędził czas. Trza się Panowie spotkać całą paczką, a właściwie całą czwórką!
| Pozostali Czytelnicy też niech czują się pozdrowieni.
