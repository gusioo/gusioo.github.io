Jest ktoś do oblania?
#####################
:date: 2008-03-24 20:46
:author: Roch Brada
:slug: jest-kto-do-oblania_24
:status: published

| Roch, znany ze swej męskości, doznał dziś traumy. Trauma owa polegała na tym, że został pomylony z kobietą, a właściwie dziewczyną. Zacznijmy jednak po kolei, czyli od poranka kiedy to Roch wyjrzał za okno i rzucił klasyczne: *"kur*a, ja pier*ole"* po czym poszedł na poranną toaletę.
| Po czynnościach mających na celu upiększenie Rocha zasiadł on do konsumpcji serniczka. Przy okazji włączył komputer i zaczął odbierać pocztę. Do drzwi zadzwonili ludzie wyposażeni w sikawki różnego kalibru.
| - *Jest ktoś do oblania?* - Zapytali.
| - *Ja jestem* - Odpowiedział Roch licząc, że zaoszczędzi na prysznicu.
| - *A poza tobą?* - Zapytali.
| - *Nie, tylko ja jestem chętny* - Odpowiedział Roch.
| - *Ee to nie, przepraszamy* - Odpowiedzieli i poszli.
| Roch myśląc, że to już koniec zasiadł przed komputerem i zaczął czytać wiadomości. Nagle rozlega się pukanie do drzwi. Roch looknął w lookacz i stwierdził, że kolejni amatorzy oprysku czekają.
| - *Sie ma, jest jakaś laska do oblania* - Zapytali po ziomalsku.
| - *Ja jestem* - Odpowiedział wyraźnie znudzony Roch.
| - *Ale ty nie jesteś laska* - Sprytnie zauważyli.
| - *A to jakaś różnica?* - Roch walczył z dyskryminacją.
| - *Dla nas nie..* - Odpowiedzieli i ...
| *Hllllllllluuuuuust* małe wiaderko wody znalazło się na Rochu. Zadowolony Roch napełnił ziomalom, w nagrodę, wiaderko świeżą wodą i skierował ich dwa piętra niżej do Marzenki. Zaznaczył, że Marzenka lubi być opryskiwana i żeby lali bez pytania bo Roch już u niej był i Ona to lubi.
| Ziomale chwycili za wiaderko, na oko, 10-o litrowe i zeszli do Marzenki. Roch wyszedł na klatkę i zaczął słuchać.
| - *Dzyn dzyn* - Usłyszał dzwonek.
| - *Chyba nie chce otworzyć* - Usłyszał dumających ziomali.
| - *Spróbujcie jeszcze raz, może włosy suszy* - Podpuszczał Roch.
| - *Dzyn dzyn* - Próba druga i...
| *Hlllllllllllllllllluuuuuuuuuuuust*
| - *KU*WA, PIER***ONE GÓWNIARZE, NOGI Z DUPY WAM POWYRYWAM!!!!!!* - Darł się tata Marzenki, który otworzył drzwi.
| Jak to dobrze mieć sąsiadów.
| Dyngusowy Roch pozdrawia Czytelników.
