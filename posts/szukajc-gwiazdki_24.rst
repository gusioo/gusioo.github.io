Szukając Gwiazdki
#################
:date: 2007-12-24 16:33
:author: Roch Brada
:slug: szukajc-gwiazdki_24
:status: published

| Święta, nie Święta rowerowy trening należy odbyć. Dziś Roch pojechał na Repty, trzeci dzień z rzędu, ale dziś było wyjątkowo. Ludzi brak, wszyscy siedzą w domach i przygotowują się do ucztowania, ruch na drogach również znikomy. Jedynym minusem była temperatura, która nie chce osiągnąć znośnego stanu.
| Roch zrobił 30km, a teraz unika jakichkolwiek obowiązków typu mieszanie czegoś, przynoszenie, wynoszenie. Zaszył się z laptopem w szafie i siedzi cichutko, aby nie zwrócić na siebie uwagi.
| Tyle o rowerze, a teraz życzenia. Nie będą to oklepany i tandetne Wesołych Świąt, bo tym to już rzygać się chce. A więc zaczynamy:
| Koyocie, Przyjacielu mój, oby wszystko co zaplanowałeś się spełniło, obyś uskuteczniał Prawdziwe Cross Country (TM) codziennie, oby 10 000km pękło (ba! 30 000km), oby dętki wytrzymały, a opony się nie starły. Zresztą gadaliśmy to wiemy ;) Pozdrów Kasię i Krzysia.
| Michale, Przyjacielu mój, żebyś więcej czasu znalazł na rower, spełnienia wszystkich planów i marzeń, sukcesów w pracy i poza nią. Ucałuj Dobrawę i nie blokuj biednego Rocha.
| Nosiowi - oby w końcu się udało to, czego pragnie. Już my wiemy czego Ty pragniesz. Oby Twoja skóra stawała się coraz czarniejsza, obyś zawsze był taki jak jesteś, Bracie. I żebyś zaprzestał podhaczania Rochowi dziewczyn.
| MEwkom, Agnieszkom, Ewelinom, Plackom i innym sukcesów w szkole, jak najdłuższych wakacji, zniesienia matury i zadań domowych, spełnienia marzeń i czego tam jeszcze chcecie.
| Sylwii - miłości, którą już chyba znalazła, spełnienia marzeń, obyś dalej była taka szalona jak jesteś teraz.
| Wszystkim, których Roch zna spełnienia tego co sobie wymarzyliście.
| Na koniec został Jacek. Czego można życzyć Jackowi? Spełnienia marzeń? Póki co sam sobie je spełnia. Szczęścia w miłości? Już przestał w to wierzyć. Zdrowia? Kolana i tak nowego nie dostanie. Pieniędzy? Być może.
| No więc Jacku drogi, obyś skończył studia, a reszta sama się ułoży.
