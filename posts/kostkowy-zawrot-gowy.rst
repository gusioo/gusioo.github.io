Kostkowy zawrót głowy
#####################
:date: 2009-11-12 18:22
:author: Roch Brada
:tags: Oboczności, Megi
:slug: kostkowy-zawrot-gowy
:status: published

| Od rana, czyli od godziny 7\ :sup:`00` Roch latał po sklepach; dlaczego zaczął tak wcześnie? Bo w lokalnym sklepie na literkę “\ *B”* rzucili karty pamięci, a że to towar deficytowy i większość rozeszła się wewnętrznymi kanałami dystrybucji Roch musiał zdążyć i swoją kartę kupić. Na szczęście udało, a przy okazji Roch zjadł świeże rogale na śniadanie, ale to tak na marginesie.
| Później musiał jechać, a właściwie to chciał jechać, do mechanika, bo auto nadal stało `unieruchomione <http://gusioo.blogspot.com/2009/11/i-nastaa-cisza.html>`__. Zszedł był na dół i sprawdził, może przez noc ktoś był tak uprzejmy i naprawił samochód żeby Roch nie musiał martwić się o ewentualny hol. Przekręcając kluczyk zaklinał się na wszystko, co tylko do głowy mu przyszło, aż usłyszał znajomy warkot.
| To Megi warczała zalotnie, niczym kotka mająca ochotę na kocura Rocha. Roch wyjechał z parkingu i pojechał rozgrzać silnik, po czym zawitał do mechanika. Ten po wstępnych oględzinach i przesłuchaniu Rocha orzekł, że winna jest kostka, która łączy stacyjkę z resztą samochodu, a na potwierdzenie tego “\ *sztucznie”* wywołał awarię.
| Na wymianę jednak Roch musi poczekać, a na pytanie co robić jak znowu się popsuje usłyszał “\ *poruszać”*. Takoż Roch będzie czynił jak tylko kostka zacznie grymasić. Więc gdyby ktoś widział Rocha kręcącego się w samochodzie z zaciśniętymi zębami, mającego ręce schowane to proszę nic sobie nie myśleć – on tylko rusza stacyjką.
| Roch pozdrawia Czytelników.
