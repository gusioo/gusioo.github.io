Jak nie dziś to może jutro?
###########################
:date: 2010-03-16 18:54
:author: Roch Brada
:tags: Oboczności
:slug: jak-nie-dzis-to-moze-jutro
:status: published

| Odliczanie do otrzymania gadżetu ruszyło wraz z napisaniem wczorajszej `notki <http://gusioo.blogspot.com/2010/03/gadzet-na-horyzoncie.html>`__, lecz dziś była głucha cisza na popularnym komunikatorze, z którego Roch jest zmuszony korzystać. Tak więc pozostaje czekać nadal licząc na to, że jutro coś się ruszy w tej sprawie. Do dwudziestego dnia marca już coraz bliżej, a wtedy powinna nadejść wiosna. Żeby było ciekawiej, to na ten dzień zaplanowana jest temperatura +13°C, na co są dowody w postaci prognoz `pogody <http://pogodynka.pl/miasto.php?miasto=katowice>`__. Ile z tego się sprawdzi to okaże się dopiero 20 marca.
| Siedząc w domu Roch kończył lutowanie, ale go nie skończył – jak zawsze zabrakło elementów, a bez nich nic się nie zdziała. Dlatego Roch zmuszony był nudzić się w domu, bo na rower jeszcze za wcześnie, poza tym leży śnieg i jest zimno, ale to już ostanie jej – zimy – podrygi, bo nawet śnieg nie jest już tak biały.
| Na zakończenie pozostaje wspomnieć o nowym szablonie, który nie chce współpracować ze statystykami, przez co Roch zmuszony jest do główkowania jak to naprawić, a bliski już jest zgłoszenia problemu do zespołu odpowiedzialnego za tworzenie i wdrażanie nowych “\ *ficzerów”*. Pewnie, zgodnie z zasadą *“It's not a bug, it's a feature”*, Roch nic nie wskóra i będzie musiał się pogodzić z zerami, bo szablonu nie planuje zmieniać.
| Roch pozdrawia Czytelników.
