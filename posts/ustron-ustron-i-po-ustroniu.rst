Ustroń, Ustroń i po Ustroniu
############################
:date: 2012-04-26 12:18
:author: Roch Brada
:tags: Ustroń
:slug: ustron-ustron-i-po-ustroniu
:status: published

| Wiadomo, że wszystko co dobre szybko się kończy, tak też było z ostatnim -- weekendowym -- wypadem do `Ustronia <http://gusioo.blogspot.com/search/label/Ustro%C5%84>`__. Po powrocie z pracy Roch zapakował Kropka walizkami, które spakowała Żonka i po chwili jechali w kierunku Katowic żeby dojechać do Ustronia. Droga jak to w piątek wieczorem, przed Katowicami tłoczno, a później już z górki. Na miejscu byli przed godziną 20\ :sup:`00`. Pokoik już czekał i był o niebo lepszy od tego z pierwszego wyjazdu. Właściciele mili, przyjaźni, pokój fajowy. Gdyby ktoś chciał do Ustronia oto sprawdzony adres: \ `Villa Izabela <http://villaizabela.ustron.pl/>`__.
| `...a w środku pełno prądu <http://www.flickr.com/photos/gusioo/7115236051/>`__\ Piątek w Ustroniu był przerażający; nie było gdzie zjeść kolacji, dobrze, że Żonka spakowała trochę wałówki. Trochę się pochodziło, fajne wspomnienia wróciły. W sobotę było dużo lepiej, przynajmniej obiad można było zjeść, a i wypić jakiegoś grzańca dało się, co też Roch z Żonką czynili, a Żonka nawet uwieczniła Rocha zanurzonego w kubku z czymś bliżej nieokreślonym. W każdym razie sok z gumijagód spełnił swoje zadanie i każdemu Roch poleca. Potem jeszcze wizyta na "Ustrońskim", czyli lokalnym piwie i można wracać do pokoju.
| `Zaraz, zaraz.. mam pomysł! <http://www.flickr.com/photos/gusioo/7114867647/>`__\ Oczywiście między spożywaniem soku z gumijagód były też zdjęcia, bo Roch miał jakieś parcie na chodzenie z aparatem, co Żonce zupełnie nie przeszkadzało, bo i ona lubi z nim latać więc oboje robili to co lubili, a w dodatku wspólnie. Niedziela to krótki wypad w góry i powrót do domu. Po drodze podjechali jeszcze na lotnisko, ale tam tylko wiatr hulał, więc zdjęć -- poza WizzAirem -- nie ma.
| Ogólnie wypad należy zaliczyć do bardzo udanych, bo w końcu udało się gdzieś z Żonką wybrać. Następny plan przewiduje Szczyrk lub Zakopane, ale kiedy to nikt nie wie. Teraz trzeba pochodzić i pozałatwiać pewne sprawy, a w międzyczasie skończyć remont. W życiu zawodowym Rocha też może zajdą zmiany, które Rochowej rodzinie wyjdą na dobre, ale o tym dopiero później. Póki co nie ma co zapeszać, a trzeba wziąć się ostro do roboty, żeby ten cholerny początek roku zaczął w końcu sprzyjać. Bo ileż można?
| Roch pozdrawia Czytelników.
| PS.
| Pokaz zdjęć z Ustronia jest tutaj:

.. raw:: html

   <div align="center">

.. raw:: html

   <object height="375" width="500">

.. raw:: html

   <embed type="application/x-shockwave-flash" src="http://www.flickr.com/apps/slideshow/show.swf?v=109615" allowfullscreen="true" flashvars="offsite=true&amp;lang=en-us&amp;page_show_url=%2Fphotos%2Fgusioo%2Fsets%2F72157629902381419%2Fshow%2F&amp;page_show_back_url=%2Fphotos%2Fgusioo%2Fsets%2F72157629902381419%2F&amp;set_id=72157629902381419&amp;jump_to=" width="500" height="375">

.. raw:: html

   </embed>

.. raw:: html

   </object>

.. raw:: html

   </div>

.. raw:: html

   </p>
