Rowerowy poranek
################
:date: 2010-03-18 19:08
:author: Roch Brada
:tags: Nowe Chechło, Nowy Album, Świerklaniec, Kolej
:slug: rowerowy-poranek
:status: published

| - “\ *W końcu, w końcu, w końcu”* – krzyczał Roch biegając w poszukiwaniu swoich rowerowych spodenek.
| Całe zamieszanie spowodowane było tym, że z samego rana temperatura oscylowała w okolicach 10°C i takiej okazji nie można było zmarnować, szczególnie, że nie było pewne, czy pogoda zechce utrzymać się do popołudnia. Punktualnie, acz z drobnym poślizgiem, o 10\ :sup:`00` Roch siedział już na siodełku i pedałował w kierunku zaprzyjaźnionego Adveture. Tym razem jednak miał inną sprawę; mało powietrza w tylnej oponie powodowało u Rocha dziwne uczucie i musiał dopompować ciut więcej powietrza. Jako, że sklep ma tylko dwa schody, a Roch tych schodów posiada dużo więcej jasne było, że lepiej mu wejść do sklepu niż wdrapywać się na czwarte piętro po pompkę.
| Gdy opona była twarda jak Roch nie pozostało nic innego jak tylko wybrać cel i tam dojechać. Jako, że wybór celów jest jeszcze ograniczony Roch powziął decyzję o tym, że pojedzie do Świerklańca i z powrotem. Jednak ograniczony czas spowodował szybszy powrót, bo trzeba było zameldować się w domu, a każde spóźnienie skończyło by się komunikatem “\ *Access denied”*. Kilometrów udało zrobić się 11, ale to początki sezonu więc Roch na pewno rozkręci się i te dzisiejsze będą tylko przygrywką dla większych dystansów.
| Po obiedzie Rochowi zachciało się iść na pociągi. Zabrał aparat do plecaka i poszedł na stację. Znowu się udało ustrzelić kilka lokomotyw, ale tej upragnionej nie było. Na uwagę zasługuje ST44 (czyli popularny Gagarin) w nowym malowaniu PKP Cargo, któremu Roch zrobił panoramkę, bo maszynista był tak uprzejmy i zatrzymał się tak, że Roch nie miał innego wyjścia i zrobił jej zdjęcie. Ponownie wrodzona skromność Rocha hamuje go przed napisaniem, że jest on już rozpoznawany na stacji, a lokomotywy jakoś tak niespodziewanie zaczynają mu “\ *pozować”*. Pewnie to tylko wybujałe ego Rocha.
| Na zakończenie zdjęcie Gagarinka (niestety, 70mm ogniskowej to za dużo jak na peron i wyszła obcięta, a szkoda):

+-------------------------------------------------------------------------------------------------------------+
| ` <http://4.bp.blogspot.com/_l3xxz211CJ0/S6Jr0CMjMoI/AAAAAAAADOQ/fI4PocemE70/s1600-h/ST44_pkp_cargo.jpg>`__ |
+-------------------------------------------------------------------------------------------------------------+
| Lokomotywa ST44, malowanie PKP Cargo                                                                        |
+-------------------------------------------------------------------------------------------------------------+

| 
| Roch pozdrawia Czytelników.

.. raw:: html

   </p>
