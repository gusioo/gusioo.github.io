Podeszczowe podróżownie
#######################
:date: 2008-04-02 20:17
:author: Roch Brada
:slug: podeszczowe-podrownie_02
:status: published

| Cały dzień lało. Roch chciał zaznaczyć w statystykach *"opady deszczu"*, które uniemożliwiły wyjście na rower jednak w okolicach 18\ :sup:`00` opady ustały i Roch wraz z Michałem mogli uskutecznić błotny wypad na Repty.
| Od początku było wiadomo, że błoto będzie dosłownie wszędzie i tak też się stało. Wieczorny wypad odbył się pod znakiem tryskającego spod kół błota, które po krótkim czasie pokrywało każdą część rowerową i każdą cześć ciała.
| ` <http://files.myopera.com/Gusioo/duze/02042008.jpg>`__\ Po zjeździe z błotnistej górki, na której hamulce pełniły funkcję dekoracyjną Roch z Michałem zatrzymali się aby złapać trochę powietrza. Trudno to wytłumaczyć, ale pogoda powodowała problemy ze złapaniem oddechu co było, delikatnie pisząc, uciążliwe.
| Dalsza trasa upłynęła pod znakiem długiego podjazdu, na którym Roch myślał, że wypluje płuco. Wstyd pisać, ale warunki atmosferyczne spowodowały zadyszkę u Rocha. Cóż, nie każdy jest doskonały.
| Po pokonaniu podjazdu, na którym opony przegrywały ze śliskim kamieniami, nastała pora na zjazd. W tym momencie Roch doszedł do wniosku, że lepszy był podjazd, przynajmniej nie pryskało błoto spod kół. W ułamku sekundy z prawie czystych i nadal ładnie pachnących rowerzystów stali się błotnymi stworami, których przestraszyła się pani spacerująca po parku.
| Skoro jesteśmy już przy tajemniczej nieznajomej. Początkowo tajemniczo uśmiechnęła się do błotnych potworów, a później zaniknęła w otchłani parku Repeckiego. Roch z Michałem postanowili odnaleźć ową nieznajomą, a dokładnie to Roch postanowił, a Michał pojechał z Rochem. W końcu gdy tajemnicza nieznajoma się odnalazła Roch postanowił zagaić.
| - *Pani sama tak spaceruje? Możemy potowarzyszyć?* - Rozpoczął wypluwając resztki błota.
| - *Do pracy idę..* - Odpowiedziała uśmiechając się.
| I na tym zakończył się "podryw", nieznajoma na pożegnanie tajemniczo uśmiechnęła się i podążyła w kierunku ośrodka rehabilitacyjnego. Michał z Rochem skierowali się ku domowi. Jednak nie obyło się bez spożycia napojów energetyzująco-musującego.
| ` <http://files.myopera.com/Gusioo/duze/02042008%28004%29.jpg>`__\ OWy napój nosi nazwę Strong i faktycznie jest Strong. Jednak tym razem Roch delektował się smakiem i nie śpieszył się co zaowocowało spokojnym szumem, a nie kopnięciem byka w Rochową głowę.
| Dzięki temu Roch wrócił do domu w miarę szybko, zachowując pozory utrzymywania prostego toru jazdy. Napój został spożyty w warunkach polowych, czyli pod sklepem dzięki temu Roch poczuł się jak rasowy degustator.
| Na tym zakończył się podeszczowy wypad na Repty wraz z Michałem, któremu kondycja wraca.
| Błotny Roch pozdrawia Czytelników i swojego rowerowego Towarzysza.
