Zaproszenie do przejażdżki
##########################
:date: 2010-04-19 18:15
:author: Roch Brada
:tags: Kolej
:slug: zaproszenie-do-przejazdzki
:status: published

` <http://3.bp.blogspot.com/_l3xxz211CJ0/S8yEseo_VBI/AAAAAAAADU8/7gjJuqic4Xc/s1600/DSC_1907.jpg>`__\ Roch, przez chwilę zapominając o swojej wrodzonej skromności, zauważył, że zaczyna być popularny i wcale nie chodzi o jego twórczość blogową, bo ta została dostrzeżona tylko raz, dawno temu na Wydziale Informatyki UŚ. Chodzi o jego kolejową *"zajawkę"*, która przybiera na sile. Dziś Roch ponownie wybrał się na stację, bo niebo zaszło chmurami i na rower Roch bał się iść.

Na stacji w końcu pojawił się jego upragniony **Freightliner PL**, na którego polował już trochę czasu. Żeby było ciekawiej zatrzymał się tak, jakby chciał Rochowi ułatwić wykonanie zdjęcia, które Roch od razu obrobił (na tyle, na ile umiał) i wrzucił na Picasę. Na zakończenie jeszcze ładnie zadymił i zaczął ruszać.

Kiedy przejeżdżał obok Rocha, uchyliło się okienko i padło pytanie:

- *"Jedziesz do Kalet"* - zapytał maszynista, choć ani Roch go nie znał, ani on nie znał Rocha.

Trochę zszokowany Roch nie wiedział co powiedzieć i dał spokój, choć - o ile była taka możliwość - - teraz trochę żałuje, bo z Kalet do Tarnowskich Gór wcale nie jest tak daleko i można było próbować załapać się na przejażdżkę.

Teraz - idąc za ciosem - trzeba zorganizować wycieczkę do lokomotywowni, bo i tam są ciekawe rzeczy, choćby solidna `obrotnica <http://pl.wikipedia.org/wiki/Obrotnica_kolejowa>`__. Reszta zdjęć jest w obróbce i jak tylko Roch się obrobi to umieści je na Pikasie.

Dziś było kolejowo, za to jutro będzie rowerowo (i ze śladem GPS).

Roch pozdrawia Czytelników.

.. raw:: html

   </p>
