W poszukiwaniu Świętego Mikołaja
################################
:date: 2008-12-06 16:36
:author: Roch Brada
:tags: Nowe Chechło, Świerklaniec
:slug: w-poszukiwaniu-witego-mikoaja
:status: published

| Zaraz z rana Roch sprawdził, czy pod poduszką nie ma dla niego prezentu od Świętego Mikołaja. Okazało się, że Święty zapomniał o Rochu i nic, nawet rózgi, nie zostawił.
| - *To Ci hu.. ltaj* - Pomyślał Roch przecierając oczy z niewyspania.
| - *Ale ja Cie znajdę!* - Myślał dalej kierując się ku łazience.
| Cały dzień Roch wypatrywał przez okno Mikołaja lub chociaż kuriera DHLu z paczką dla Rocha jednak nikt się nie pojawił. Zawiedziony Roch postanowił, że pójdzie na rower i znajdzie tego Świętego sklerotyka i powie mu dosadnie co myśli o takich zagrywkach.
| Roch pojechał szukać Świętego do Świerklańca bo tam dużo ludzi może być to i szanse na znalezienie są większe. Jednak po Świętym ani śladu, jakby zapadł się pod ziemię z prezentem dla Rocha. Zrezygnowany Roch postanowił wrócić do domu bo godzina późna się robiła i słońce zaczynało zachodzić.
| W domu Roch też nie znalazł śladu po Mikołaju więc Mikołaj olał Rocha i w tym roku prezentu nie będzie. Przynajmniej pogoda dopisała i Roch mógł pojeździć na rowerze.
| Roch pozdrawia Czytelników.
