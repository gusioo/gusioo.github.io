Ustroń fajny jest!
##################
:date: 2011-12-19 17:57
:author: Roch Brada
:tags: Ustroń
:slug: ustron-fajny-jest
:status: published

| I tak, wszystko co przyjemne bardzo szybko się kończy. Tak też wypad do Ustronia z Mychą skończył się w poniedziałek, okolicach godziny 9\ :sup:`00` kiedy to oddali kluczyk do pokoju, zapakowali się do Kropka i pojechali w kierunku Katowic. Przez trzy dni Roch nie myślał o niczym innym jak tylko o osobie, z którą spędzał miło czas. Nie było pracy, nie było smutków, nie było rozmyślania. Była za to radość, uśmiech, trzymanie się za ręce i przecudne wieczory spędzone razem w `herbaciarni Magija <http://szlakismaku.pl/page,lokal,24>`__, próbując ogarnąć całe menu herbat.
| Najlepsze to *"Osiem sekretów Shaolin"* i *"Sekret Gejszy"*. Kto będzie w Ustroniu i lubi dobrą herbatę ten musi iść do Magiji. Właściciel super gość, widać, że herbata to jego pasja. Poza tym *"Sielanka"* robi najlepsze jedzenie w Ustroniu, a najlepsze piwo to *"Ustrońskie"* niepasteryzowane, na Czantorii jest dużo śniegu, a kolejką linową trochę bujało, ale to nie miałoby swojego uroku, gdyby nie osoba, która Rochowi towarzyszyła. Na zachętę kilka zdjęć z Ustrońskiego wypadu: `Ustroń <http://www.flickr.com/photos/gusioo/sets/72157628484680107/>`__.
| Roch pozdrawia Czytelników.
