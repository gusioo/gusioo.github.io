Zaległości w pisaniu, ale nie w pedałowaniu
###########################################
:date: 2018-04-17 22:05
:author: Roch Brada
:tags: Rower, Żonka, Dzieciory
:slug: zalegosci-w-pisaniu-ale-nie-w-pedaowaniu
:status: published

| Tym razem Roch jest usprawiedliwiony w połowie albowiem zapomniał tylko napisać notkę, ale materiał do wpisu jak najbardziej jest zebrany, czyli jednym słowem Roch jeździł na rowerze. Co prawda w weekend, ale przecież wtorkowa notka nic nie psuje w sobotnim i niedzielnym pedałowaniu. I tak w sobotę Roch z Żonką i dzieciorami pojechali do chorzowskiego ZOO żeby spędzić czas na świeżym powietrzu. Celem dla Miśki były pingwinki, ale musiała się zadowolić sówkami. Staś zadowolił się Rochem i tym, że go nosił i w ogóle, że mógł z Rochem robić co chce.
| W niedzielę był dzień regeneracji, czyli na rowerach Roch z dziećmi i Żonką jeździł trochę, raczej w ramach relaksu niż wycieczki rowerowej. Jednak był to pierwszy raz kiedy Staś pojechał na własnym rowerku razem z Rochem. Zaufanie to podstawa, ale Roch trochę bał się, że poniesie go ułańska fantazja i wyjdzie mu na ulicę. Jednak nic takiego się nie stało. Wspólna przejażdżka była bardzo udana i Staś pokazał, że jednak nie zawsze wychodzi z niego szogun.
| I tak, według tego co różne statystyki podają, Roch w kwietniu, a w zasadzie jego połowie, przejechał już 50 kilometrów, a to jeszcze nie jest ostanie słowo Rocha w tym miesiącu. Może uda się przejechać w jednym miesiącu 100 kilometrów, a to już byłoby dla Rocha niezłym wyczynem *(patrząc na ostatnie lata)*. Żeby zwiększyć swoje szanse Roch nawet przesunął godziny pracy na wcześniejsze żeby mieć więcej czasu na pedałowanie.
| Na zakończenie zdjęcie z ZOO. Roch w ciąży spożywczej, ale pracuje nad rozwiązaniem.

.. raw:: html

   <div class="separator" style="clear: both; text-align: center;">

` <https://1.bp.blogspot.com/-i4gqkCwOFPA/WtZS2aCm_KI/AAAAAAACZ1w/a45h8SEdzm41X1q5kQbwZKUZbIsv1LOQQCLcBGAs/s1600/DSC_0686_DxO_DxO.jpg>`__

.. raw:: html

   </div>

| 
| Roch pozdrawia Czytelników.

.. raw:: html

   </p>
