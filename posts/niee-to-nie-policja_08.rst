Niee, to nie Policja
####################
:date: 2008-04-08 20:09
:author: Roch Brada
:slug: niee-to-nie-policja_08
:status: published

| Nastało późne popołudnie. Zadzwonił Michał i zapytał, czy Roch pozbył się leniwca. Zwarty i gotowy Roch odpowiedział, że chętnie pojeździ z Michałem. Wspólnie pojechali na Repty, gdzie Roch zostawał w tyle, ale dawał z siebie wszystko żeby dogonić Michała.
| W drodze powrotnej wstąpili do Leśniczówki na jakiś napój energetyzująco-musujący. Po wypiciu napoju energetyzującego rozpoczęli powrót do domu. Nagle za nimi zatrąbił samochód.
| - *No jedź, wolne masz* - Pokazywał Roch jadąc obok Michała.
| Jednak samochód nie chciał wyprzedzać. W tym momencie zrodził się szatański plan. Roch z Michałem postanowili dać nauczkę kierowcy i "przyblokowali" go, wyjeżdżając na środek jezdni.
| - *Ty zwolnij trochę, niech jedzie za nami* - Powiedział Michał.
| - *Ok, nauczymy go jeździć* - Odpowiedział Roch.
| - *Ej, to Policja może być* - Spostrzegł Michał.
| - *Dzietam - Policja ma cywilnego Lanosa, a to Kia jest* - Odpowiedział Roch patrząc do tyłu.
| Nagle kierowca dojechał do Rocha i Michała opuścił szybę i pokazał odznakę policyjną.
| - *Policja proszę zjechać na pobocze* - Powiedział pasażer Kii pokazując odznakę.
| - *O kur*a! Zatrzymujemy się* - Powiedział Michał, a w tym czasie Roch skomponował się kolorystycznie z kaskiem.
| - *Panowie wiecie dlaczego was zatrzymaliśmy?* - Zapytali panowie.
| - *Taaaaak wiem i przepraszamy..* - Chóralnie wykrzyczeli.
| - *...Głupio zrobiliśmy, nasza wina* - Tłumaczyli się dalej.
| - *Tak więc pouczamy panów, że należy jechać jeden z drugim* - Powiedzieli panowie policjanci.
| - *Tak wiemy, przepraszamy..* - Odetchnęli z ulgą.
| - *No, to do widzenia* - Odpowiedzieli panowie z policji.
| Czasem to Roch zastanawia się, czy ma więcej szczęścia, czy rozumu.
| Szczęśliwy Roch pozdrawia szczęśliwego Michała i pozostałych Czytelników.
