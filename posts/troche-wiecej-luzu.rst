Trochę więcej luzu
##################
:date: 2010-06-08 18:30
:author: Roch Brada
:tags: Chechło, Piekary Śląskie, Świerklaniec
:slug: troche-wiecej-luzu
:status: published

| Po szalonym weekendzie, który zakończył się wynikiem 140 km, nadeszła chwila oddechu i Roch zabrał się za zdjęcia z lotniska, które leżą i czekają na swoją kolej. Na pierwszy ogień poszły te z startującymi maszynami, potem Roch zabrał się za te z samolotami na wysokościach przelotowych. Efekt tych wszystkich obróbek można zobaczyć na Picassa: `Samoloty na wysokościach przelotowych <http://picasaweb.google.pl/feflik/SamolotyNaWysokosciachPrzelotowych#>`__ i `Samoloty 2010 <http://picasaweb.google.pl/feflik/Samoloty2010#>`__.
| Dzisiejszy wypad stał pod znakiem wysokiej temperatury. Nawet bardzo wysokiej, bo okolice 30°C to już jest wysoka temperatura. W takiej temperaturze ciężko się jeździ, a woda w plecaku szybko się kończy. Wystarczyło jej na 40 kilometrów po czym Roch wrócił do domu. Takie skoki temperatury nie są dobre, bo jeszcze parę dni temu Roch jeździł w długich spodniach i kamizelce, a teraz w krótkich spodenkach jest gorąco.
| Oby pogoda trochę odpuściła, bo z jednego ekstremum wpadniemy w drugie, a gorąc też nie jest lepszy, bo Roch już w niektórych miejscach przypalił się, szczególnie, że na lotnisku nie było cienia. Jutro kolejny upalny dzień i kolejny wypad, oby tylko wody w plecaku wystarczyło, a jak wiadomo Roch to nie wielbłąd i pić musi.
| - Dane wypadu: `BikeBrother <http://www.bikebrother.com/ride/49926>`__.
| Roch pozdrawia Czytelników.
