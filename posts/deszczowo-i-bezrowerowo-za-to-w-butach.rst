Deszczowo i bezrowerowo za to w butach
######################################
:date: 2008-05-20 19:19
:author: Roch Brada
:slug: deszczowo-i-bezrowerowo-za-to-w-butach
:status: published

| Z samego rana Roch udał się do zaprzyjaźnionego PWiK sprawdzić co tam słychać nowego, a nóż jakiś nowy serwer przyjedzie lub inne fajne urządzenie, które można skonfigurować tak, że przestanie działać.
| Niestety nic nie przyjechało to Roch pstryknął dawno zapowiadaną fotkę ostatniego serwera jaki zagościł w klimatyzowanym pomieszczeniu. Jak na nowego przystało od razu dostał najgorsze miejsce bo cały czas jest obijany drzwiami. W końcu zastrajkuje i odmówi posłuszeństwa.
| Zdjęcie pozostawia wiele do życzenia, ale lepsze takie niż żadne. W tle widać skromne zasilacze UPS, na których swego czasu Roch testował działanie czajnika elektrycznego. Niestety UPS'y nie wytrzymały bujnej fantazji Rocha i się zepsuły.
| Poza wizytą w zaprzyjaźnionym PWiK Roch pojechał do Katowic celem zakupienia sobie wypasionych i bardzo młodzieżowych butów. Błądząc w czeluściach Silesia City Center, w poszukiwaniu Salomona, Roch przyglądał się przebywającym tam dziewczynom, które obłożone stosami toreb chodziły od sklepu do sklepu i grymasiły.
| Całe zakupy Rocha wyglądały tak:
| *(jeszcze w samochodzie):*
| - Dzień dobry, chciałbym zapytać, czy mają państwo w ofercie takie młodzieżowe buty? - Zapytał telefonicznie.
| - *Dzień dobry, tak mamy. Jaki rozmiar pana interesuje?* - Zapytał miły, o zgrozo!, pan.
| - *Minimum 43..* - Odpowiedział Roch.
| - *O! Są akurat i mamy jeszcze 44,5* - Odpowiedział Pan.
| *(już w Salomonie):*
| - *Witam, dzwoniłem w sprawie młodzieżowych butów* - Powiedział Roch.
| - *O! Tutaj proszę 43, a tu 44,5* - Powiedział tenże pan podając dwa pudła.
| - *Hmmmm to poproszę 43* - Powiedział po chwili Roch.
| Jeszcze wizyta w kasie, spłukanie się i można powiedzieć, że kupno butów zajęło Rochowi circa 10 minut. Bez wybierania, bez grymaszenia, bez zbędnych pytań. Niektóre kobiety powinny uczyć się jak dokonywać zakupów. Roch chętnie udzieli kilku lekcji.
| Siedzący w młodzieżowych butach Roch pozdrawia Czytelniczki i Czytelników.
