Pierwsze modyfikacje w drugim rowerku
#####################################
:date: 2015-09-05 21:48
:author: Roch Brada
:tags: Basen, Michasia, Zakupy, Adventure, Tarnowskie Góry
:slug: pierwsze-modyfikacje-w-drugim-rowerku
:status: published

| I stało się to co było do przewidzenia. W rowerowym portfolio Michasi nastąpiły pierwsze zmiany. Ponieważ czas spędzany na siodełku wydłużył się to i pupa zapragnęła wygodniejszego siodełka. Poprzednie było ładne, ale nie było wygodne. Za krótkie, za wąskie i za twarde. W dodatku było złożone z dwóch *"warstw"*, które tworzyły piramidkę i to było powodem zmiany siodełka.
| Jednak na początku - jak to w sobotę - wszyscy pojechali na basen, bo w sobotę basen jest obowiązkowym punktem dnia. Michasia załapała ponownie bakcyla wodnego i już w basenach czuje się jak w swoim naturalnym środowisku. Dziś nawet weszła do jacuzzi i trochę się wybąbelkowała. Po basenie oczywiście obiad u babci i cel dzisiejszego wypadu, czyli sklep rowerowy i siodełko dla Michasi. Ma być przeciwieństwem tego, które było zamontowane na rowerku, czyli dłuższe, szersze i miększe, ale nie za bardzo żeby nie pupa się nie zapadała.

.. raw:: html

   <div class="separator" style="clear: both; text-align: center;">

` <http://1.bp.blogspot.com/-n-OGGw2uv8o/VetCUYNUmSI/AAAAAAAAkEk/q5tzM-mVVis/s1600/IMG_20150905_144341_19CS.jpg>`__

.. raw:: html

   </div>

| I takie się znalazło. Po powrocie do domu trzeba było je zamontować w rowerku, a że rowerek był Michasi to ona sama - osobiście - chciała przykręcać śrubki i nic dziwnego bo Roch też lubi przykręcać śrubki w swoim rowerze. Tak więc Michasia wzięła do reki imbusową piątkę i nasadową trzynastkę zaczęła kombinować przy siodełku.
| Ktoś może pomyśli, że *"dziewczynce nie wypada"*, ale skoro bardziej od lalek woli samochodziki i klucze imbusowe no cóż. Teraz najbardziej chłonie wiedzę i skoro chce wiedzieć jak się przykręca siodełko to niech sama spróbuje to zrobić. Kto wie, może za kilkanaście lat, gdzieś na trasie jakiegoś wyścigu `UCI <http://www.uci.ch/>`__ będzie potrzebowała dokręcić siodełko i wtedy przypomni sobie jak kiedyś, w w garażu razem z tatą przykręcała swoje pierwsze siodełko do swojego drugiego rowerka. Na zdjęciu obok widać w tle pierwszy rowerek, a na pierwszym planie drugi rowerek, w którym Miśka wymienia siodełko.
| Kiedy już wszystko było dokręcone i sprawdzone przyszła pora na sprawdzenie jak się jeździ na nowym nabytku. Już pierwsze metry pokazały, że pupa Michasi dogadała się z siodełkiem, a uśmiech na buzi sugerował że jest wygodne. I takie własnie miało być. Żeby kolejny minuty i kilometry były przyjemnością, a nie męką na niewygodnym siodełku. Na zakończenie zdjęcie nowego siodełka.

.. raw:: html

   <div class="separator" style="clear: both; text-align: center;">

` <http://2.bp.blogspot.com/-bocYSfpZs88/VetFm-s3L4I/AAAAAAAAkEw/_xgg0q28zJ0/s1600/IMG_20150905_150017.jpg>`__

.. raw:: html

   </div>

| 
| Roch pozdrawia Czytelników.

.. raw:: html

   </p>
