Prawie cały czas pod górkę
##########################
:date: 2011-09-24 18:13
:author: Roch Brada
:tags: Chechło, Ożarowice, Mierzęcice, Dobieszowice, Świerklaniec, Rogoźnik
:slug: prawie-cay-czas-pod-gorke
:status: published

| Z braku jakiś sensownych planów rowerowych Roch z Koyocikiem pojechali w kierunku Dobieszowic, a *"później zobaczy się"*. Na miejscu wybrali się w kierunku Rogoźnika, bo Roch tam jeszcze nie był. Na miejscu pojawiło się jakieś jeziorko, jakaś *"plaża"*, ale było już za zimno żeby na czymś zawiesić oko. Potem jechali pod górkę, przez dłuższy czas. Następnie gdzieś w lewo i znowu pod górkę. Gdyby Roch nie zapisywał śladu to teraz nie byłby w stanie odtworzyć trasy. Fajne jest to, że całkiem nowy kierunek i całkiem nowe widoki.
| W każdej miejscowości było pod górkę; Roch już myślał, że niedługo złapie jakiś samolot za skrzydło, bo cały czas kręcili się w okolicach lotniska. W końcu po którymś podjeździe był zjazd. Tak długi, że w połowie Roch zaczął się nudzić. Długa prosta w dół, żadnych większych dziur, żadnych zakrętów. Prędkość w okolicach 50km/h i cały czas w dół. W końcu zjazd się skończył i znaleźli się w Mierzęcicach. Potem jeszcze tylko Ożarowice i już widać Świerklaniec. Szybka kawa i można wracać do domu.
| Kilometrów udało się zrobić 60, co jest niezłym wynikiem. Na kolejną setkę brakuje już dnia, trzeba by zacząć pedałować rano, a nie zawsze można. Jednak dystans jest całkiem przyzwoity i Roch nie może doczekać się przyszłego sezonu, bo pełno jest kierunków, w których chciałby pojechać. Jednym z nich jest \ `Góra Świętej Anny <http://maps.google.pl/maps?saddr=Mieczys%C5%82awa+Niedzia%C5%82kowskiego&daddr=50.3984792,18.699868+to:50.43073,18.18666+to:Nieznana+droga&hl=pl&ie=UTF8&ll=50.376999,18.461151&spn=0.685742,1.234589&sll=50.396372,18.696499&sspn=0.085683,0.154324&geocode=FcqfAQMdskYfAQ;FQ8FAQMdXFYdASn9Tvp3XS8RRzEe-4bVzKaqpg;FQqDAQMdpIEVASnnJ32lTwURRzFG_6P8Ni7xwA;FVnmAQMdyzQVAQ&vpsrc=6&mra=dpe&mrsp=1&sz=13&via=1,2&t=m&z=10>`__.
| Dzisiejszy ślad GPS: \ `Dobieszowice - Nowa Wieś - Mierzęcice <http://www.crossingways.com/Track/Dobieszowice__Nowa_Wies__Mierzecice_18978.en>`__.
| Roch pozdrawia Czytelników.
