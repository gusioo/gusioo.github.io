Kolejna nieobecność
###################
:date: 2009-07-29 18:18
:author: Roch Brada
:tags: Dolomity, Repty
:slug: kolejna-nieobecnosc
:status: published

| Ponownie Roch zaliczył blogową absencję, jednak tym razem była to nieobecność bardzo usprawiedliwiona, a to dlatego, że Roch wizytował u Koyocika, bo dawno się nie widzieli. Tak więc popołudnie Roch spędzał w bardzo miłym towarzystwie i ani myślał o Internecie.
| Dziś Roch wyszedł na rower, próbował zrobić kilka kilometrów, ale jakoś niemoc - w połączeniu z leżącym w domu świeżutkim numerem "Elektroniki dla Wszystkich" - spowodowała, że Roch zaliczył tylko Repty i Dolomity, po czym skierował się do domu sprawdzić, co tam ciekawego w elektronicznym świecie słychać.
| Jednak jutro Roch planuje pojeździć na rowerze tak, aby móc napisać, że w końcu trochę popedałował, a nie wymigiwać się jakimiś gazetami lub wizytami.
| Roch pozdrawia Czytelników.
