Na peronach
###########
:date: 2010-02-04 17:38
:author: Roch Brada
:tags: Oboczności, Kolej
:slug: na-peronach
:status: published

| Roch ogłosił przestój w składaniu roweru, bo nie można wszystkiego tak od razu złożyć i później nudzić się. Korzystając z planowanego przestoju Roch wybrał się na stację kolejową żeby pooglądać pociągi, a dziś wyjątkowo obrodziły. Nie dość, że na peronach stały trzy `EN57 <http://pl.wikipedia.org/wiki/EN57>`__ to jeszcze pojawił się cymes w postaci dwuczłonowej lokomotywy `ET41 <http://pl.wikipedia.org/wiki/ET41>`__. Roch żałował, że nie wziął aparatu, ale jeszcze mrozy są i mógłby zmarznąć, a Roch nie dorobił się jeszcze futerka dla aparatu.
| Pomiędzy jedną lokomotywą, a drugą Roch spoglądał w bezchmurne niebo, bo i tam spory ruch. Tutaj z pomocą przyszedł Lotniczy Guru, który tłumaczył Rochowi, że to leci Ryanair, a tam LOT. Roch patrzył w niebo i dziwił się jak można rozpoznać, który jest który, ale jak widać można. Później jeszcze wypad w miasto i można było kierować się ku domowi.
| Oby rychło nadeszła wiosna; pociągi i samoloty kuszą.
| Roch pozdrawia Czytelników.
