Kto to wymyślił?
################
:date: 2007-12-23 19:09
:author: Roch Brada
:slug: kto-to-wymyli_23
:status: published

| Przesadne zimno znaczy się. Bo owszem, przy zerze można spokojnie jeździć, ale przy -5°C to robi się zimno. W stopy szczególnie bo to jedyna część ciała, która mało pracuje. No ale trzeba gonić z kilometrami bo są osoby, które gonią Roch i gonią, ale do tego doj(e)dziemy.
| Roch pojechał sobie znowu na Repty, bo innego wyjścia nie miał. W domu czekał na niego krzak, zwany umownie choinką, którego trzeba było przystroić i inne obowiązki. Ze strachu przed ubieraniem krzaka tfu. choinki Roch zrobił 50km.
| Z Rept pojechał na Pniowiec, ulicą na G. (kurna nie da się jej objechać) do miasta i jeszcze na Dolomity. Po powrocie nie czuł członków, ale miał nadzieję, że ktoś tego krzaka ubrał. A dzietam! Roch musiał go ubierać i dzięki temu wygląda jak wygląda.
| No, a teraz przyjemniejsza rzecz. Uroczyście gratulujemy Koyocikowi szalonych 5000km, które to dziś uskutecznił. W celu wysłania Pierniczków Alpejskich dla Koyota należy kontaktować się z Rochem, który to przekaże wszelkie podarki Szanownemu podarkobiorcy.
| Gratuluję!
| Roch pozdrawia Wszystkich.
