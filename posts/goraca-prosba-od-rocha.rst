Gorąca prośba od Rocha
######################
:date: 2012-03-01 09:40
:author: Roch Brada
:tags: Jaworze, Praca
:slug: goraca-prosba-od-rocha
:status: published

| Zanim Roch przejdzie do części opisowej dzisiejszej notki ma do Was, Czcigodni, gorącą prośbę. Trzymajcie dziś kciuki za Rocha; on póki co nie może zdradzić o co chodzi, ale jeśli wszystko dobrze pójdzie to ogłosi to blogowemu Światu. **Za trzymanie kciuków Roch zaocznie dziękuje**.

.. raw:: html

   <div style="text-align: center;">

\***\*

.. raw:: html

   </div>

| Teraz nastąpi część opisowa dzisiejszego wpisu, a jest o czym pisać. Na początek Roch musiał pojechać na sympozjum, żeby przygotować swoje zabawki do prezentacji szerszej publiczności. Wyjechał z Firmy o godzinie 12\ :sup:`00`, a celem było \ `Jaworze <http://mapy.google.pl/maps?q=Jaworze&hl=pl&ie=UTF8&sll=49.793455,18.949485&sspn=0.013796,0.03356&hnear=Jaworze,+bielski,+%C5%9Bl%C4%85skie&t=m&z=13>`__, w powiecie bielskim. Czyli był to ulubiony kierunek Rocha, bo trasa 81 prowadzi także do \ `Ustronia <http://gusioo.blogspot.com/2011/12/ustron-fajny-jest.html>`__, a z nim wiążą się bardzo fajne wspomnienia.
| Po drodze Roch zatrzymał się w ekskluzywnej restauracji McDonald's, na jakiś obiad bo przewidział, że na miejscu raczej wielkiej konsumpcji nie będzie. Kiedy już dojechał do czterogwiazdkowego hotelu, znalazł parking i salę konferencyjną mógł rozkładać się z gratami. W końcu, w okolicach północy, była gotowa prezentacja, którą przygotował razem z współtowarzyszem wycieczki.
| Pozostało wrócić do Katowic, zabrać Kropka -- bo Roch jechał autem firmowym -- i wrócić do domu. W Katowicach zegarek pokazał godzinę 1\ :sup:`00`; Roch wsiadł do Kropka i korzystając z braku ruchu włączył piąty bieg i jechał ku domowi. Nie ujechał daleko bowiem został zatrzymany przez nudzący się patrol policji. Okazało się, że Roch znajduje się w terenie zabudowanym, ograniczenie do 40 km/h, a Roch miał 78 km/h, więc o 38 za dużo.
| Mandat wyniósł 200 zł, punktów 6. Zdaniem Rocha to głupota żeby o godzinie 1\ :sup:`30` w nocy czatować na kogoś, komu śpieszy się do domu, bo od 20 godzin jest na nogach, a za dwie godziny wraca do Katowic żeby dalej pracować, ale cóż. Bilans i tak wychodzi na plus, bowiem Roch wypracował tyle nadgodzin, że pokryją mandat i jeszcze zostanie na kolejną tajemniczą sprawę, o której Roch jeszcze nie napisze.
| Roch pozdrawia Czytelników.

.. raw:: html

   </p>
