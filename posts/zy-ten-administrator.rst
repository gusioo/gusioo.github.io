Zły ten administrator
#####################
:date: 2008-06-30 12:56
:author: Roch Brada
:slug: zy-ten-administrator
:status: published

| Wczorajszej notki jak można zauważyć nie ma, a to dlatego, że zabrakło Rochowi Internetu. Jak na złość ktoś przykręcił kurek z płynącym internetem i Roch nie mógł opisać swoich przygód, a jest to co opisywać.
| Wszystko zaczęło się rano, gdy Roch spotkał się z Koyocikiem i Reedem. Planowali wspólnie pojechać na lotnisko w Pyrzowicach, aby całkiem spontanicznie zrobić zdjęcie startującemu / lądującemu samolotowi. Jak na złość żaden się nie pojawił. Pozostało jechać na Świerklaniec i tam dokonać lansu.
| - *Rochu, gdzie masz te rowerzystki?* - Pytali na zmianę Koyocik i Reed.
| - *Kurna nie ma.. Pewnie czytały mój blog* - Smęcił Roch.
| - *Ty.. no ale robisz nam smaka, a tu teraz nic..* - Powiedział Koyocik.
| - *No właśnie.. najpierw opisujesz te lśniące pośladki, a potem ich nie ma* - Wtórował mu Reed.
| - *Spokojnie będą* - Mówił Roch choć sam sobie nie wierzył.
| W końcu Roch z Koyocikiem i Reedem pojechali zobaczyć bunkier nieopodal Świerklańca. Chłopaki chyba zapomnieli o pośladkach co Rocha bardzo cieszyło, ale z drugiej strony miał wyrzuty sumienia, że nie było nikogo z pośladkami.
| Po powrocie na Świerklaniec trochę się zmieniło. Zaczęły się pokazywać panie w kusych spodenkach co, po części uratowało Rocha. Uśmiechy od razu pojawiły się na twarzach, a i było o czym dyskutować.
| Kilometrów wyszło 60, co należy uznać z dobry wynik, ale nie były to wyścigi tylko spotkanie z przyjaciółmi. O proszę:
| 
| Roch pozdrawia Koyocika i Reeda, a także pozostałych Czytelników.
