Sobotnie jeżdżenie
##################
:date: 2011-06-04 18:06
:author: Roch Brada
:tags: Chechło, Nowe Chechło, Świerklaniec
:slug: sobotnie-jezdzenie
:status: published

| Ponownie blog zaszedł pajęczyną, ale u Rocha coraz więcej się dzieje, a poza tym popołudniami Roch woli poleżeć na łóżku, niż siedzieć przed komputerem. Z zaległości należy wspomnieć o tym, że Roch po okresie próbnym związał się z Firmą na dłużej, a przy okazji dostał podwyżkę, bo Roch sprawdził się, był koleżeński i Firma ma z niego pożytek. Tak więc na polu zawodowym sukcesy, sukcesy i jeszcze więcej obowiązków. W niedługim czasie Rocha czeka bój z pisaniem kodeka `VoIP <http://pl.wikipedia.org/wiki/Voice_over_Internet_Protocol>`__, który będzie obsługiwał komunikację z urządzeniami.
| Jeśli o rower chodzi to nic nie jest lepiej, ale też nie jest gorzej; weekendami Roch pedałuje, w tygodniu rower odpoczywa, kondycja leży i kwiczy, ale Roch nie odpuszcza i jeździ, a przynajmniej stara się jeździć. I tak dzisiaj Roch pojechał do Świerklańca, a stamtąd w kierunku Chechła i chciał jeszcze podjechać do Miasteczka Śląskiego, ale jakoś zaczęło się dziwnie chmurzyć i Roch wolał uniknąć ewentualnej burzy, które w ostatnim czasie szaleją nad Katowicami i Tarnowskimi Górami.
| Jutro kolejny dzień w siodle, oby z kimś, bo samemu niefajnie się jeździ.
| Roch pozdrawia Czytelników.
