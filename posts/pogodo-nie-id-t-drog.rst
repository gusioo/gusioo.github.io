Pogodo! Nie idź tą drogą
########################
:date: 2008-08-09 20:08
:author: Roch Brada
:slug: pogodo-nie-id-t-drog
:status: published

| W skrócie można by napisać: było tak samo jak wczoraj, lało i chmurzyło się. Jednak jest pewne ale. Popołudniu zaczęło się wypogadzać więc Roch postanowił spróbować wyrwać się z domu i chociaż chwilkę popedałować.
| Początkowo bał się, że wczorajsza historia powtórzy się i znowu trzeba będzie uciekać przed deszczem. Jednak słońce nieśmiało wyglądało zza chmur co dla Rocha było dobrym znakiem. Im więcej słońca tym Roch dalej wypuszczał się, aż dojechał do Pniowca.
| Dalej nie było czasu jechać gdyż słońce wyszło dopiero w okolicach godziny 18\ :sup:`00`. Na dłuższą wycieczkę, na przykład stukilometrową, było odrobinę za późno, ale według wszelkich znaków na niebie i ziemi jutro ma być ładnie i będzie można spróbować uskutecznić stówkę.
| Dziś tylko 30 kilometrów, za to w błocie co liczy się podwójnie.
| Roch pozdrawia Czytelników.
