Jak to jest kiedy Roszek kopnie Rocha ?
#######################################
:date: 2013-02-09 14:43
:author: Roch Brada
:tags: Franio, Michasia, Żonka, Roszek
:slug: jak-to-jest-kiedy-roszek-kopnie-rocha
:status: published

| I kto by pomyślał, że Rochowi przyjdzie na blogu pisać o piłce nożnej. A właśnie wczoraj wieczorem z Rochowej głowy Franek lub Michalina (płeć okazała się jeszcze nie wiadomą) zrobił lub zrobiła piłkę w którą kopał / kopała. Na początku Roch próbował wyczuć ruchy, ale nic i nic.
| - *"Teraz"* - mówiła Żonka
| - *"Nic nie czuję.."* - Odpowiadał zawiedziony swoją znieczulicą Roch.
| - *"O i teraz... "* - mówiła dalej - *"czułeś?"*
| - *"No nie, nic nie czułem"* - Odpowiadał Roch.
| Aż w końcu przyłożył ucho do okolic pępka i słuchał.
| - *"Nie czuję, ale słyszę"* - mówił uradowany - *"takie bulgotanie słyszę"*
| Aż w pewnym momencie owo tajemnicze bulgotanie ucichło, a po chwili *"łup"*, *"łup"*. Roch zebrał dwa siarczyste kopniaki prosto w ucho. Pierwszy raz poczuł to czym wszyscy inni się tak podniecają. To były ruchy ich dziecka. Żonka czuła je dużo wcześniej, a Rochowi dopiero teraz dane zostało poczuć co to znaczy kop małej osoby w brzuszku Żonki.
| Co tu dużo pisać, uczucie zajebiste, nie ma porównania i nie można tego opisać. Po prostu trzeba położyć głowę na okrąglutkim brzuszku Żonki i chwilę poczekać. Na pewno dostanie się kopniaczka. Słodkiego kopniaczka w ucho.
