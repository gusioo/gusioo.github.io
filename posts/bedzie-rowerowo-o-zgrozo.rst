Będzie rowerowo. O zgrozo!
##########################
:date: 2012-10-22 23:35
:author: Roch Brada
:tags: Szarlejka, Kalej, Wręczyca Wielka
:slug: bedzie-rowerowo-o-zgrozo
:status: published

| Normalnie Roch zapomniał jak to jest pisać notkę na blogu; albo pisze o sprawach organizacyjnych takich jak moderowanie komentarzy albo o tym jak mu w pracy idzie. Dziś, prawie że o północy będzie wielkie zaskoczenie. Roch napisze o wycieczce rowerowej, którą uskutecznił wraz z Żonką. Było słoneczne południe i aż żal było nie iść na rower, a że Żonka w pełni podziela zapał do jazdy na rowerze więc sama Rocha ciągnęła na rower.
| Cel nie był sprecyzowany, ale zaczął się klarować kiedy Roch pędził ratować teściową, później już miał wolne, świat i teściowa uratowani więc można było zająć się czerpaniem przyjemności ze wspólnego sobotniego południa, które spędzali razem. Celem, w końcu, okazała się Wręczyca Wielka, gdzie w romantycznej scenerii, bo na środku parkingu, zjedli pizze i wypili po "pifq". Przy okazji obserwowali lokalnych tambylców, którzy jak to w sobotę spędzali czas w sklepach, ryneczkach i ploteczkach.
| Przy okazji Roch nauczył się nowego słowa i teraz wszystko `chachmęci <http://www.sjp.pl/chachm%C4%99ci>`__. W drodze powrotnej, przez las oczywiście, poszli na grzyby. Uzbierali kilka, Roch znalazł dorodnego maślaczka, rumianego jako lico swej Żonki jedynej. Tą notką udowadnia, że był to maślak, a nie muchomor bo dalej żyje i widzi co pisze (wszak maślak polski był, a nie czeski).
| Na zakończenie trasa sobotniego wypadu: `Kalej - Wręczyca Wielka <https://maps.google.com/maps/ms?msid=215955803211801198544.0004ccac616bcd49409ff&msa=0&ll=50.838359,18.982315&spn=0.066019,0.154324>`__ i jeszcze poprzednia z pewnej niedzieli w Tarnowskich Górach: \ `Dolomity <https://maps.google.com/maps/ms?msid=215955803211801198544.0004ccacaa9c327f82fdf&msa=0&ll=50.42311,18.829384&spn=0.061902,0.154324>`__.
| Roch pozdrawia Czytelników.
| PS.
| Zdjęcie, co by niedowiarkom udowodnić, że Roch żyje, a nie jak Lenin w mauzoleum pod balsamem spoczywa.

.. raw:: html

   <div class="separator" style="clear: both; text-align: center;">

` <http://4.bp.blogspot.com/-XUSEGIsKfs0/UIW7x8Ee2LI/AAAAAAAAELw/C0npleJvFbM/s1600/DSC_0121.jpg>`__

.. raw:: html

   </div>

.. raw:: html

   </p>
