Nocny rower - po urojonej awarii
################################
:date: 2015-05-01 00:07
:author: Roch Brada
:tags: Michasia, Awaria, Dziewczyny, Żonka, Centrum, Noc
:slug: nocny-rower-po-urojonej-awarii
:status: published

| Dziś z samego rana, jeszcze przed przyjazdem do pracy, Roch pojechał do Wojciecha po odbiór koła, które rzekomo - według Rocha - uległo awarii, o czym pisał w `poprzedniej <http://gusioo.blogspot.coml/2015/04/czestochowa-blachownia-i-kolejna-awaria.html>`__ notce. Okazało się, że Roch spanikował ponieważ koło było całkiem sprawne, a awarii uległ jedynie Roch, który nie sprawdził czy zacisk jest dobrze zaciśnięty, a to właśnie było prawdopodobną przyczyną *"luzu na kole"*.
| I faktycznie u Wojciecha nie było żadnego luzu. Przy okazji Roch prawie kupił Cannondale'a, ale okazało się, że jest za duży na Rocha więc musiał się obejść smakiem i dobrze bo Roch nie ma pieniędzy na kolejny rower, ale już miał iskrę zakupową w oku. Z całej tej urojonej awarii Roch stracił rowerową niedzielę *(choć zyskał czas z Dziewczynami)*.
| Jednak dziś - jak tylko zapiął koło do roweru - zszedł do pralni po swoje ciuchy rowerowe i poszedł pojeździć. Żonce i Córci było to obojętne ponieważ obie zasnęły kiedy Roch czytał bajki Michalince. Taki zwyczaj, że Roch czyta dziecku do snu - z niewielką przerwą - od urodzenia, a nawet jeszcze dłużej, bo do brzucha też czytał... i czyta nadal ;-)
| Chyba lepiej było iść na rower niż siedzieć bezczynnie przed komputerem. I tak też Roch zrobił. Przejechał się po okolicy Częstochowy, ale trzymał się raczej blisko centrum - raz że latarnie dają jakieś światło, a dwa jest mniejsze ryzyko, że Roch spotkałby jakiegoś wygłodzonego psa. No więc popedałował trochę po centrum i wrócił do domu. Dziewczyny śpią aż chrapią, a Roch pisze tę właśnie notkę. Z czystą przyjemnością.
| Na zakończenie oczywiście zapis GPS:

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/295620363/embed/b97910737522642171aa2beaf534b4f6b18b00be" width="590">

.. raw:: html

   </iframe>

.. raw:: html

   </div>

| Roch pozdrawia Czytelników.
| PS.
| Kwiecień zamyka się w **103** kilometrach.

.. raw:: html

   </p>
