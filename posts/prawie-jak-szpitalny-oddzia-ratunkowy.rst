Prawie jak szpitalny oddział ratunkowy
######################################
:date: 2016-10-02 20:33
:author: Roch Brada
:tags: Michasia, choroba, Staś
:slug: prawie-jak-szpitalny-oddzia-ratunkowy
:status: published

| W ostatniej notce Roch opisywał jak to było jak z domu zrobił się szpital, ale nie przewidział w jaki sposób to się rozwinie. A było ciekawie. Po tym jak Michaśka i Stasiek się zarazili wzajemnie, Roch poczuł, że boli go gardło. Ale co tam, nie pierwszy nie ostatni raz boli Rocha gardło. Położył się spać i postanowił, że ten ból prześpi, ale nie udało się. Kiedy wstał, a był to czwartek, okazało się, że ma gorączkę. I to nie byle jaką, a całe 38°C. No z takim wynikiem raczej wypadało jechać do lekarza, a nie do pracy. Zatem Roch rozesłał info, że potrzebuje dzień urlopu na żądanie, bo dopadła go gorączka.
| I pojechał do lekarza. Tam, po badaniu okazało się, że Roch ma anginę. Dostał receptę z antybiotykiem i pierwsze w życiu zwolnienie lekarskie, czyli popularne L4. Po wizycie u lekarza dla dorosłych Roch był umówiony do *"Złotej Pani Pediatrki"* ze Stasiem, albowiem i on zaniemógł choć mniej niż Roch. Przy okazji badania Stasia Roch załapał się też na badanie ponieważ anginę to mogą mieć dzieci *"a pan, panie Rochu, jest za stary"* - tak stwierdziła *"Złota Pani Pediatrka"*. I miała rację pisząc żeby Roch wziął sobie solidną dawkę Nurofenu.

+-----------------------------------------------------------------------------------------------------------------------------------------------+
| ` <https://4.bp.blogspot.com/-JpB4I3OnqKU/V_FQXhJ7mfI/AAAAAAABERw/ZvZVMlPw9I001vRMK4q7Ct7_rqhzGAGqQCKgB/s1600/IMG_20160926_080723-01.jpeg>`__ |
+-----------------------------------------------------------------------------------------------------------------------------------------------+
| Fragment Rocha z wysypką.                                                                                                                     |
+-----------------------------------------------------------------------------------------------------------------------------------------------+

| Po powrocie do domu Roch osiągnął stan 40.1°C gorączki i taki poziom utrzymywał przez trzy dni. Dawka Nurofenu sięgnęła 600 mg co 6 godzin, czyli Roch brał jedną tabletkę *"forte"* i jedną zwykłą. To pomagało. Temperatura spadała do 37°C i gałki oczne Rocha przestawały się gotować. Na chwilę. Później znowu temperatura wchodziła na poziom 40°C i znowu 600 mg Nurofenu. Po trzech dniach gorączka ustąpiła, a pojawiła się wysypka na całym Rochu, który zaczął przypominać muchomora, ale tak miało być. Dopiero po kolejnych trzech dniach wysypka znikła, a Roch wrócił do zdrowych, choć po ˜– tak Roch podejrzewa – Nurofenie bolał go brzuch. I tak minęły dwa kolejne dni. W sumie Roch chorował przez 9 dni, a zaczęło się od niewinnego zarażenia przez dzieci, które zaraziły się w przedszkolu. One przeszły przez chorobę gładko, Rocha sponiewierało całkiem mocno, ale już doszedł do siebie.
| I na koniec taka mała refleksja: jak to jest, że korzystając z NFZu u 33-y letniego człowieka lekarz potrafi wykryć anginę, a dopiero `neonatolog <https://pl.wikipedia.org/wiki/Neonatologia>`__ potrafi zdiagnozować chorobę? Gdyby nie nasza *"Złota Pani Pediatrka"* to Roch pewnie wylądowałby w szpitalu z gorączką i antybiotykiem, który nie koniecznie by zadziałał. Skończyło się dobrze i tak miało być. Roch wrócił do normalności.
| Roch pozdrawia Czytelników.
| PS.
| Zdrowa dziczyzna na wybiegu:

.. raw:: html

   <div class="separator" style="clear: both; text-align: center;">

` <https://4.bp.blogspot.com/-pJqGmwioQWs/V_FUDQ8LM6I/AAAAAAABEW0/wdHjNHZVhpwb0qtplNY_a82Ke9D1tJDLgCKgB/s1600/DSC_4778-01.jpeg>`__

.. raw:: html

   </div>

| 

.. raw:: html

   </p>
