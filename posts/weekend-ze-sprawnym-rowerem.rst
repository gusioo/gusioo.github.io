Weekend ze sprawnym rowerem
###########################
:date: 2015-05-16 22:37
:author: Roch Brada
:tags: Repty, Michasia, Zawody, Weekend, Michalinka, Żonka, Centrum, GPS
:slug: weekend-ze-sprawnym-rowerem
:status: published

| Po ostatniej `awarii <http://gusioo.blogspot.com/2015/05/dugi-weekend-nawet-rowerowy.html>`__ i jej `następstwach <http://gusioo.blogspot.com/2015/05/zaslepka-zdobyta-hamulec-zapowietrzony.html>`__ Roch mógł wejść w weekend jeżdżąco; rower miał gotowy już w czwartek i mógł spokojnie jechać z Michasią na zajęcia z rytmiki, ale ta była już na tyle zmęczona, że na rowerze z pewnością zasnęła by zanim dojechaliby na zajęcia. Tak więc rower pojechał grzeczniutko do garażu, a Roch z Michasią i Żonką pojechali na rytmikę samochodem.

+----------------------------------------------------------------------------------------------------------------+
| ` <http://2.bp.blogspot.com/--OFsk0YHQ1w/VVejnqFuchI/AAAAAAAAaiQ/gRxpV7K9-7g/s1600/IMG_20150515_193128.jpg>`__ |
+----------------------------------------------------------------------------------------------------------------+
| Michasia, rower i nos Tekili                                                                                   |
+----------------------------------------------------------------------------------------------------------------+

| Piątek był już zupełnie inny. Pogoda dopisywała, chęci też, a sprawny rower aż rwał się do pedałowania. Michasia - jak tylko zobaczyła buty Rocha - również rwała się do pedałowania. No więc nie było innego wyboru jak tylko wsiąść na rower i pojechać na przejażdżkę po okolicy.  Jeździło się na tyle fajnie, że z małej przejażdżki zrobiła się całkiem niezła eskapada po okolicy. Roch wraz z Michasią odkryli cztery nowe zjeżdżalnie i place zabaw na które obowiązkowo muszą iść, bo zjeżdżalnie są spiralne, a to w ostatnim czasie Michasię kręci najbardziej.
| Kiedy akurat nie odkrywali nowych placów zabaw to liczyli ptaszki bo Michasia uwielbia oglądać ptaszki. Jak zawsze było ich dużo, a przy każdym, nawet najmniejszym, musieli się zatrzymać i popatrzeć jak robi *"am"*. Ogólnie kilometrów wyszło 10, ale to sporo szczególnie, że Roch może zacząć pedałować od 18\ :sup:`00` bo wcześniej jest w pracy, albo z niej wraca. W końcu jednak można było wsiąść na rower i trochę pośmigać. Jeśli o hamulce chodzi to działają idealnie, ale Roch nie brał pod uwagę innego wyjścia; Wojciech zawsze staje na wysokości zadania, więc jak awaria roweru to tylko do niego. Piątkowy ślad GPS można zobaczyć poniżej, ale to oczywiście nie koniec:

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/305101166/embed/7699a190569ece1da25ec8fbd324e69fe89abfec" width="590">

.. raw:: html

   </iframe>

.. raw:: html

   </div>

| 
| W sobotę rano oczywiście obowiązkowym punktem dnia jest wjazd do Tarnowskich Gór na basen, a później obiad do babci Krychy. Po powrocie Michaśka poszła spać, ale nie spała długo, więc po tym jak wypiła kompot, który dostała od babci ubrała się i poszła z Rochem na rower żeby trochę odpocząć, a Żonce dać chwilę na sen. Jednak Roch miał na uwadze to, że młodzież ma już za sobą prawie 1 godz. 30 min basenu więc dziś nie było szaleństwa.
| ` <http://3.bp.blogspot.com/-e9QtET5WuyQ/VVem7ycdsJI/AAAAAAAAaic/R4zN2nKemnI/s1600/IMG_20150516_160906.jpg>`__\ Drobny i spokojny wypad, który miał być relaksem. I taki też był. Po powrocie do domu Michasia zapragnęła powiedzieć mamie, że już wróciła więc wparowała do sypialni z głośnym *"maaaaaaaaaaaaaaaammmmmmmmmmmmmmaaaaaaaaaaa-*
| *-aaaaaa!!!!!!!!!!!!!!"* i mama wstała. Roch szybko spacyfikował młodą i już Żonka mogła dalej iść spać. Roch w tym czasie założył Miśce kask i poszli na mały rowerek pośmigać po okolicy. Samodzielny rowerek Michalinie wychodzi bardzo dobrze, potrafi już rozpędzić się tak, że Roch biegnie za rowerkiem, a z górek zjeżdżanie to sama przyjemność. Więc trzeba ją pilnować żeby nie wykręciła jakiegoś numeru, na przykład żeby nie starała się odrywać nóg od ziemi.
| Jednak rower ma opanowany tak dobrze, że Roch zamierza zgłosić Michalinę do startu w nadchodzących zawodach rowerowych w Reptach **(będzie na blogu informacja z plakatem)** tak żeby Michasia pojeździła sobie trochę, a przy okazji zgarnęła pierwszą nagrodę bo w jej kategorii wiekowej wszystkie nagrody są pierwsze i żadne dziecko nie jest ostatnie, ale o tym wszystkim Roch napisze jak będzie wiedział więcej. Najbliższa informacja będzie w przyszłym tygodniu. Wtedy będzie plakat i szczegóły zawodów rowerowych. Tak czy inaczej zabawa będzie fajna. I dla dziecka i dla Rocha *(który może też wystartuje)*.
| Tak więc weekend jak do tej pory jest atrakcyjny i rowerowy, o czym można się przekonać patrząc na sobotni zapis GPS:

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/305568389/embed/bca51ebd3238258f3fc14049a3edc245c8412937" width="590">

.. raw:: html

   </iframe>

.. raw:: html

   </div>

| 
| Roch pozdrawia Czytelników.

.. raw:: html

   </p>
