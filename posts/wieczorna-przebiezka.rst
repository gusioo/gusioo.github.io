Wieczorna przebieżka
####################
:date: 2013-05-09 20:55
:author: Roch Brada
:tags: Jura, Reklama, Sucha Góra, Postanowienie
:slug: wieczorna-przebiezka
:status: published

| Po dwóch dniach przerwy rowerowej spowodowanej *"przelotnymi"* opadami deszczu Roch znowu wsiadł na rower. W końcu zaczął pracować nad swoją kondycją; w ostatnim czasie zapuścił się, ale kondycyjnie jeszcze daje radę. Roch ma zamiar wyrobić kondycję na tyle żeby móc z Koyotem pojechać na Jurę. Po dzisiejszym spotkaniu z nim powzięte zostały pewne ustalenia. Pierwsze z nich to wspólne pedałowanie po pracy, a drugie to wypad na jakąś Jurę.
| W sumie to dawno się nie widzieli, a jeszcze dawniej nie pedałowali, ale w sumie nic dziwnego skoro Roch wybył za siedem gór, siedem lasów i za siedem rzek. Ale w nieprzeniknionej Rochowej podświadomości zrodził się plan. Skoro i tak Roch jeździ na *"czarny Śląsk"* do `pracy <http://www.open-e.com/>`__\ \* to może zabrać z sobą rower i zostawić samochód w Tarnowskich Górach, a do Bytomia dojechać już przywiezionym rowerem. W drodze powrotnej skoczy sobie na Suchą Górę i dalej na Seget i może nawet do Rept Śląskich, o ile kondycja w początkowej fazie rozjeżdżenia się na to Rochowi pozwoli.
| Ogólnie rzecz biorąc Roch reaktywuje się zarówno na polu rowerowym jak i blogowym. Założenie jest takie, że rower zostanie zintensyfikowany, a co za tym idzie także notki na blogu będą się pojawiały częściej niż jedna na kwartał, a w sumie kilka(naście) w roku. I oby Roch w tym postanowieniu wytrwał jak najdłużej.
| Roch pozdrawia Czytelników.
| PS.
| Wszelakiej maści reklamodawcom, ogłoszeniodawcom i innym dawcom Roch nieustannie dziękuje, ale nie skorzysta. Wciąż, mimo grubej pajęczyny na blogu, przychodzą do Rocha maile z ofertą zarobku, reklamowania i ogłaszania.
| \*Jedyna reklama na blogu. Zamierzona w dodatku.
| 
