Z cyklu: wymiana piast
######################
:date: 2010-12-16 16:13
:author: Roch Brada
:tags: Rower 2010, Oboczności
:slug: z-cyklu-wymiana-piast
:status: published

| Przez ostatni czas Roch wypadł z rowerowego (i każdego innego) obiegu. Z tego wszystkiego zapomniał, że dokonał wyboru piast, a nawet zamówił je w zaprzyjaźnionym Sklepie Rowerowym. Pewnie trochę przyjdzie Rochowi poczekać, bo zima atakuje jak kraj długi i szeroki więc i dowóz towaru może się obsunąć. W każdym razie mają dzwonić (ostatnio wszyscy mają do Rocha `dzwonić <http://gusioo.blogspot.com/2010/12/ciag-dalszy-nastapi.html>`__). Może jutro, przy okazji bytności w mieście, Roch przejdzie się i przypomni o sobie, ale nie ma co szaleć, bo jeszcze jest lekka *"dziura budżetowa"*.
| Po długich godzinach spędzonych w katalogach, Roch postawił na firmę `Dartmoor <http://velo.com.pl/produkty/?m=3&id=2783>`__, bo była zachwalana, a piasty kręcą się na łożyskach maszynowych. Korzystając z wymiany piast Roch pozwolił sobie na pewną ekstrawagancję, ponieważ nowe piasty będą w kolorze niebieskim, tak jak nyple, a szprychy i obręcze pozostaną czarne. Ot, taka `kastomizacja <http://www.ponglish.org/kastomizacja-675w.html>`__ (kolejny potworek językowy).
| Roch pozdrawia Czytelników.
