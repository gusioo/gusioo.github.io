Zbieg okoliczności, czy celowe działanie?
#########################################
:date: 2010-04-22 17:16
:author: Roch Brada
:tags: Oboczności
:slug: zbieg-okolicznosci-czy-celowe-dziaanie
:status: published

Od dawna jeżdżącemu Rochowi towarzyszyło uczucie, które było tym silniejsze im Roch dalej był od domu. Chodziło, oczywiście, o brak *"zestawu naprawczego"*, który ratowałby Rocha w sytuacjach podbramkowych, czyli w przypadku przebicia dętki. O ile komplet miniaturowych imbusów zawsze ma przy sobie, to już pompki i łatek nie woził z sobą bo ich nie miał. Zresztą po co mu były łatki, jak źródła powietrza nie było, a płuca niepalącego Rocha nie mają takiej mocy pompującej.

Dziś jednak Roch postanowił, że to się zmieni. Zaczął od zakupu pompki, wersji miniaturowej, choć dwuczęściowej. Gdyby ktoś chciał iść w ślady Rocha to z czystym sumieniem Roch poleca `Author Booster <http://velo.com.pl/produkty/?m=0&pk=%&id=1834>`__. Metalowy tłok powinien przeżyć upadek, a *"tłok w tłoku"* znacznie przyśpiesza pompowanie. No i cena, która na głowę bije podobne produkty SKS'a.

Kiedy już Roch był w domu to chciał przetestować owo cudo. Okazało się jednak, że jakaś nadprzyrodzona siła spowodowała to, że w przednim kole ubyło powietrza i pompowanie nie pomaga. Jeśli dobrze pójdzie, to jutro Roch ogłosi, że złapał pierwszą w tym roku gumę, choć kompletnie nie wie gdzie i jak. Na szczęście teraz Rochowi gumy nie straszne, pod warunkiem, że będzie ich mniej niż łatek w pudełku i kleju w tubce.

Kolejny zakup to tylne światło, bo trzeba dbać o tyły Rocha.

Roch pozdrawia Czytelników.

.. raw:: html

   </p>
