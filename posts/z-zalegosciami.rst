Z zaległościami
###############
:date: 2009-08-27 17:35
:author: Roch Brada
:tags: Rybna, Szosa, Leniwiec
:slug: z-zalegosciami
:status: published

| Tak się złożyło, że Roch zapomniał o wczorajszej notce, a przyczyniła się do tego kieszeń, którą Roch dostał i w końcu mógł zgrać dane, a także wymiana hamulców w samochodzie, bo stare uprzejme były się skończyć. Po powrocie do domu, w okolicach godziny 20\ :sup:`00` już na nic Roch nie miał ochoty, szczególnie, że sam własnoręcznie pomagał przy demontażu kół.
| Dzisiejszy poranek objawił się solidnymi zakwasami tak jakby Roch pracował tydzień w kamieniołomach, ale cóż poradzić trzeba było się zwalić z łóżka i jechać do miasta, a przy okazji docierać nowe hamulce, bo póki co tak jakby ich nie było. W między czasie trafiła się Rochowi "fucha" w postaci wymiany zasilacza w komputerze.
| ` <http://2.bp.blogspot.com/_l3xxz211CJ0/Spaq92OqpnI/AAAAAAAAB0o/m6BBenNphnM/s1600-h/DSC_0717.JPG>`__\ Po południu stwierdził, że choćby się waliło i paliło Roch nie będzie wykonywał żadnych czynności poza pedałowaniem i rozglądaniem się za urokliwymi rowerzystkami. Roch pojechał, z aparatem, do pałacu w `Rybnej <http://maps.google.pl/maps?f=q&source=s_q&hl=pl&q=Powsta%C5%84c%C3%B3w+Warszawskich+83,+42-680+Tarnowskie+G%C3%B3ry,+Tarnog%C3%B3rski,+%C5%9Al%C4%85skie&sll=52.025459,19.204102&sspn=7.424678,19.753418&ie=UTF8&cd=1&geocode=FRIMAgMdT7weAQ&split=0&ll=50.464962,18.789185&spn=0.003749,0.009645&t=h&z=17>`__, czyli z kilometrami nie przesadzał. W obie strony wyszło ich 23, ale biorąc pod uwagę obolałość Rocha to i tak sukces.
| Zdjęcia pałacu ewidentnie nie wyszły, albo to przez zakwasy Rocha, albo przez brak fotogeniczności samego pałacu, albo przez brak umiejętności Rocha. Tak czy inaczej poza jednym, które z pałacem miało tyle wspólnego, że Roch stał plecami do budynku i robił zdjęcie liścia, który zwiastuje powolne, ale nieuchronne nadejście Pani Jesieni, ale to dobrze, bo kolory będą takie fotograficzne i będzie można szaleć z aparatem.
| W drodze powrotnej chciał jeszcze skoczyć na Pniowiec, ale obolałość Rocha nie wyraziła na to zgody i nakazała powrót do domu, co też Roch uczynił.
| Roch pozdrawia Czytelników.
