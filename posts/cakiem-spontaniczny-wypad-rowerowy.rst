Całkiem spontaniczny wypad rowerowy
###################################
:date: 2009-01-08 17:23
:author: Roch Brada
:tags: Cross Country, Dolomity, Nowy Album
:slug: cakiem-spontaniczny-wypad-rowerowy
:status: published

.. raw:: html

   <p>

Rano Roch wybrał się do Lublińca na kawkę do pewnej uroczej dziewczyny, z którą kawka smakuje lepiej, a czas - niestety - płynie za szybko. Nic nie zapowiadało, że Roch wsiądzie na rower bo śnieg nie stopniał, bo temperatura nadal grubo poniżej zera, bo w końcu Rochowi specjalnie nie chciało się.
Jednak Roch dostał propozycję wypadu na Dolomity i długo nie zastanawiał się bo też nie było nad czym. O 14\ :sup:`00` Roch był gotowy do jazdy. Uzbrojony w rajtki, bluzę, kurtkę, Buffa, kominiarkę, drugiego Buffa i okulary mógł jechać nawet na Biegun Północny. W drodze na Dolomity było super, śnieg skrzypiał pod kołami, rower uciekał spod Rocha, a tylne koło co chwilę traciło przyczepność.
Na samych Dolomitach dzika natura, wszystko zasypane śniegiem, puszystym i białym, a nie jakimś żółtym, pachnący i smaczny co Roch sprawdził podczas niezaplanowanego poślizgu, po którym Roch najadał się śniegu. Jednak puszystość śniegu zamortyzowała upadek i skończyło się śmiechu bo Roch przypominał bałwana.
Droga powrotna była trochę zimniejsza ponieważ temperatura spadła do około -6°C, a słońce zaszło, ale to normalne gdy wraca się do domu o godzinie 16\ :sup:`00`, gdy słońce już dawno schowane za horyzontem.
W domu Roch wypił gorącą kawkę i czucie w stopach wróciło od razu. Na zakończenie można zobaczyć kilka zdjęć z wypadu:

.. raw:: html

   <center>

+-----------------------------------------------------------------------------+
| ` <http://picasaweb.google.pl/feflik/Dolomity?feat=embedwebsite>`__         |
+-----------------------------------------------------------------------------+
| `Dolomity <http://picasaweb.google.pl/feflik/Dolomity?feat=embedwebsite>`__ |
+-----------------------------------------------------------------------------+

.. raw:: html

   </center>

Roch pozdrawia Czytelników.

.. raw:: html

   </p>
