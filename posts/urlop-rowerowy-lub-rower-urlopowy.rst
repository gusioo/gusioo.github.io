Urlop rowerowy lub rower urlopowy
#################################
:date: 2015-01-15 23:05
:author: Roch Brada
:tags: Trzech Wieszczów, Lisiniec, Stare Miasto
:slug: urlop-rowerowy-lub-rower-urlopowy
:status: published

| Dziś był sądny dzień. Nie dla Rocha, ale dla Żonki, która miała dziś wizytę u zębologa; miał on za zadanie usunięcie ostatniej ósemki.  Dla Rocha oznaczało to tylko tyle, że dziś Michasia ma dzień tatusiowy, bo Żonka może być niedysponowana. Na szczęście twarda z niej sztuka i nie dała się tak łatwo, więc Roch miał 1,5 godziny dla siebie ponieważ Michalinka poszła spać. Jak wykorzystać wolny czas będąc na urlopie?
| ` <http://3.bp.blogspot.com/-yx3Pe8dH-I4/VLg3LMwXrHI/AAAAAAAATE8/4eW8aowp9ZA/s1600/IMG_20150115_203402.jpg>`__\ Oczywiście! Można wsiąść na rower i przejechać się kawałek dla sportu, zdrowia i przyjemności. Roch zatem wsiadł na rower i postanowił, że utrzyma trend wzrostowy przejechanych kilometrów. `W ostatniej notce <http://gusioo.blogspot.com/2015/01/mrozny-rower.html>`__ było ich całe czternaście, więc nie mógł zejść poniżej tej liczby, ale przejechanie tylko piętnastu też nie wchodziło w grę ponieważ postęp to żaden. Wydłużył zatem trasę aż do dwudziestu kilometrów tak żeby co wyjazd robić o pięć kilometrów więcej.
| Pogoda super, aż chciało się jeździć. Kiedy Roch siedzi w pracy to czasem patrzy w okno kuchenne i mówi do siebie *"pojeździłoby się"*, a jedyne co zostaje to patrzenie w okno i `widok parkingu <https://plus.google.com/101782643417446298502/posts/2hnypzrzJEv>`__. Teraz miał niepowtarzalną okazję wcielić w życie *"pojeździłoby się"*, ale co z tego, jak popołudniu wracając ze sklepu Roch z Rodzinką wjechali do *"*\ `Maka <https://plus.google.com/102492260614692752386/posts/EAxjNmLmjvG>`__\ *"* i Roch nażarł się. Ale to ostatni raz. Michaśka nie lubi hamburgerów. Na szczęście. Ale za to jest zabawka dla Rocha. A i pierwsza słit focia z lustrem też jest zrobiona. Ogólnie Happy Meal nie przypadł Michalince do gustu, poza soczkiem jabłkowym. Nawet z okularów więcej uciechy mieli Roch i Żonka.
| Tak czy inaczej Roch zapchał się fast foodem skutecznie i pewnie kalorie spalone na rowerze wróciły do niego podwójnie, ale dla tych okularów warto było. Słit, nieprawdaż? Na zakończenie, zapis śladu na Stravie:
| 
| Roch pozdrawia Czytelników.
