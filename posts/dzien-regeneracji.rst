Dzień regeneracji
#################
:date: 2011-11-13 15:29
:author: Roch Brada
:tags: Regeneracja
:slug: dzien-regeneracji
:status: published

| Oficjalnie, na potrzeby bloga, dziś Roch ma dzień regeneracji, ale w zaufaniu zdradzi Wam, że było za zimno na jeżdżenie. Termometr ledwo osiągnął poziom 5°C i Rochowi nie chciało się wychodzić. Wyszedł jedynie na balkon i to mu wystarczyło. Gdyby dołożyć do tego pedałowanie i napierający na Rocha wiatr to byłby naprawdę zimno. Poza tym Roch zrealizował założenie, czyli ma przejechane `tysiąc kilometrów na nowym rowerze <http://gusioo.blogspot.com/2011/11/pierwszy-tysiac-kilometrow.html>`__. Teraz Roch może od czasu do czasu przejechać się do zaprzyjaźnionego Adventure na jakieś zakupy.
| Skoro Roch poruszył temat zakupów rowerowych to zostało mu do kupienia: kaseta, łańcuch i zębatka do korby. Ta ostatnia będzie obowiązkowo w kolorze niebieskim żeby dodać rowerowi smaczku. Każdy lubi biżuterię, a Rochowy rower na nią zasługuje. Jeśli zostaną jakieś fundusze to może i `niebieskie miski supportu <http://www.aerozinebike.com/products36.htm>`__ Roch kupi. Najbliższa okazja do zakupów to 6 grudnia, czyli Mikołaj.
| Zregenerowany Roch pozdrawia Czytelników.
