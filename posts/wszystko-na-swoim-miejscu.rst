Wszystko na swoim miejscu
#########################
:date: 2010-02-15 19:11
:author: Roch Brada
:tags: Rower 2010
:slug: wszystko-na-swoim-miejscu
:status: published

| W końcu Roch wybrał się do marketu budowlanego po taśmę dwustronną. Nie obyło się jednak bez drobnych problemów; na początku okazało się, że jest problem z wyjechaniem z parkingu. Weekendowe opady spowodowały to, że samochód zakopał się i tylko solidna łopata była w stanie go odkopać. Po dziesięciu minutach walki z łopatą i śniegiem udało się wyjechać. Cel: Market Budowlany.
| Jednak znalezienie taśmy to jak szukanie igły w stogu siana, a więc trzeba było zasięgnąć języka.
| - “\ *Przepraszam, gdzie znajdę taśmę dwustronną?”* – Zapytał Roch uroczą panią z informacji.
| - “\ *Alejka 29 i w prawo”* – Odpowiedziała pani Rochowi uśmiechając się do Rocha, który lekko się ślinił.
| Poszedł był więc Roch do alejki 29 i w prawo, ale tam były tylko taśmy malarskie, które z założenia nie są dwustronnymi. Znalazł więc Roch fachowca, koniecznie faceta, który będzie bardziej kompetentny.
| - “\ *Przepraszam, gdzie znajdę taśmę dwustronną?”* – Ponownie zapytał Roch samca, ewidentnie, alfa.
| - “\ *Dział techniczny, alejka 16”* – Odpowiedział ów fachowiec.
| Okazało się, że to był strzał w dziesiątkę i po chwili Roch był kasowany za taśmę. Później jeszcze formalności, jak to na początku tygodnia, i można jechać do domu zakładać licznik. Nawet szerokość taśmy pasowała, jakby była “\ *dedicated for Sigma”*. Po chwili ustawiania, poziomowania, grymaszenia i dumania Roch przycisnął podstawkę i doznał ulgi, bo nic się nie odkleiło i nic nie odpadło. Jednak jest lans:

.. raw:: html

   <div class="separator" style="clear: both; text-align: center;">

` <http://2.bp.blogspot.com/_l3xxz211CJ0/S3mOEN56fqI/AAAAAAAADCA/0EnpvtluXSs/s1600-h/DSCN3274.JPG>`__

.. raw:: html

   </div>

| Teraz można zakładać resztę, czyli klamki, manetki i chwyty. O tym będzie na bieżąco.
| Roch pozdrawia Czytelników.

.. raw:: html

   </p>
