Początek tygodnia, czyli zaczyna się ładna pogoda
#################################################
:date: 2010-04-12 16:59
:author: Roch Brada
:tags: Kozłowa Góra, Nowe Chechło, Radzionków, 400km, Świerklaniec
:slug: poczatek-tygodnia-czyli-zaczyna-sie
:status: published

Jak to jest, że weekend - który z założenia ma być rowerowy - zawsze jest brzydki i pochmurny, a od poniedziałku robi się ładna i ciepła pogoda? Rochowi jest to bardzo nie w smak, bo jeździ sam, a to go średnio motywuje do dłuższych wypadów. Wczoraj nawet Rochowi nie chciało się pisać, bo miał dość tej pogody. Zamiast jeździć na rowerze, Roch siedział w domu i patrzył na rosnący w doniczce szczypior, którego Roch namiętnie podlewa i mówi do niego żeby rósł szybciej.

Dziś, od rana już, słońce świeciło i pogoda zapowiadała się całkiem znośnie. W końcu popołudniu Roch zebrał się i wyszedł na rower. Pojechał do Radzionkowa, a stamtąd do Kozłowej Góry i Świerklańca. Śladu GPS Roch nie zrobił, bo baterie się rozładowały. Pozostaje Rochowi naładować baterie i powtórzyć trasę, a warto to zrobić, bo jedna *"pętla"* ma całe trzydzieści kilometrów.

Na zakończenie dystans można sobie podejrzeć, bo Roch zaczął rejestrować wszystko online, żeby być *"transparentnym".*

- Dane wypadu: `BikeBrother <http://www.bikebrother.com/ride/46407>`__.

Roch pozdrawia Czytelników.

.. raw:: html

   </p>
