Urozmaicenie
############
:date: 2008-07-19 19:43
:author: Roch Brada
:slug: urozmaicenie
:status: published

| Od wczorajszego wieczora dużo się zmieniło. Po pierwsze Roch postanowił, że pojedzie gdzieś dalej. W tym postanowieniu wsparła go pogoda, która dopisała. Roch początkowo pojechał na Repty, ale tam była masa ludzi, a w dodatku połowa z nich jeździła konno. Trudno, pomyślał Roch, i pojechał na Dolomity.
| Tam już nie było nikogo, a więc szaleństwo "pełnom gembom". Na końcu tego szaleństwa ktoś postawił szlaban pomalowany, uwaga, na zielono. Wcale nie zlewa się z kolorem krzaków, jest widoczny z daleka dlatego, że został postawiony tuż za zakrętem. Atrakcji co nie miara podczas gwałtownego hamowania z 40km/h do zera. Bolidy F1 wymiękają ze swoją drogą hamowania.
| Po tych atrakcjach Roch postanowił pojechać, już asfaltem, do Świerklańca. Pojechał przez Orzech. Wiatr dmuchał w plecy, prędkość w okolicach 50km/h, czysta i równa droga, czyli to co tygryski lubią najbardziej. Tuż przed Świerklańcem rozstawiono tablice "wystawa psów".
| - *Fajnie, pieski sobie pooglądam* - Pomyślał Roch.
| Jednak na Świerklańcu nie było żadnej wystawy, a jedyny piesek jakiego Roch zobaczył próbował dobrać się do jego nogi. Z tego wszystkiego Roch zrobił rundę po parku w poszukiwaniu pośladków, ale nic nie było. Widać godzina jeszcze młoda albo dziś pośladki są w innym miejscu.
| W dodatku kończyła się kondycja, a kupno nowej na Świerklańcu do koszt siedmiu złociszy. Tuż za Świerklańcem, w Żabce ten sam Powerade kosztuje już tylko 3,20 zł. Pewnie izotoniczność większa.
| I z nowym Powerade Roch wrócił do domu.
| Roch pozdrawia Czytelników.
