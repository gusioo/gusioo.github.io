Zakupy połączone z nauką
########################
:date: 2008-06-10 20:21
:author: Roch Brada
:slug: zakupy-poczone-z-nauk
:status: published

| Wszystko zaczęło się w okolicach godziny 13\ :sup:`00` kiedy do Rocha zapukał kurier z przesyłką. W szczelnie owiniętym pudełku leżała całkiem nowa piasta. Roch już wiedział, że nadszedł ten dzień, w którym zostanie złożone nowe koło.
| Zaraz potem udał się do Adventure żeby skompletować resztę koła i powierzyć zaplecenie fachowcom. Jednak, pomimo piwnej zachęty, ogrom pracy spowodował, że koło najwcześniej będzie jutro rano. Roch nie dawał za wygraną - powiedział, że szybko się uczy i chętnie pozna sposób zaplatania koła.
| Woj zdradził tajemnicę i chwilę później Roch sprawnie zaplatał koło. Okazało się, że algorytm zaplatania koła jest banalny. W skrócie wygląda to tak, że wkładamy w pastę co drugą szprychę łebkiem do wewnątrz, a drugi koniec wkładamy w co czwarty otwór w obręczy, potem skręcamy piastę i uzupełniamy szprychy łebkami do zewnątrz.
| Czynność śmieszna w swojej prostocie. Po dwudziestu minutach, fachowiec w zaplataniu, Roch uporał się z kołem i można było centrować. Tego już dokonał Woj, który idealnie wycentrował koło. Zaznaczyć warto, że Roch zaszalał i kupił szprychy Sapim Black przez co lans jest jeszcze większy niż na zwykłych szprychach.
| O finansach nawet nie warto pisać ponieważ Roch "lekko" nie zmieścił się w planowanym budżecie, ale czego to nie robi się dla swojego rowerka.
| Jazda testowa na nowym kole przebiegła doskonale. Początkowo hamulec strasznie piszczał, ale to normalne kiedy obręcz dociera się z klockami. Hamulce zatrzymują Rocha w miejscu, nic nie lata, ani nie skrzypi. Cód miód, ale za tą kasę to nie może być inaczej.
| Kilometrów wyszło tylko 30, ale to dobrze - nogi Rocha muszą odpocząć.
| A koło prezentuje się tak:
| ` <http://files.myopera.com/Gusioo/duze/DSCN1933.JPG>`__
| Roch pozdrawia Czytelników.
