Pierwsze z noworocznych postanowień zrealizowane
################################################
:date: 2011-02-16 16:37
:author: Roch Brada
:tags: Oboczności
:slug: pierwsze-z-noworocznych-postanowien
:status: published

| Powoli, acz konsekwentnie, Roch realizuje swoje `noworoczne postanowienia <http://gusioo.blogspot.com/2011/01/no-i-mamy-nowy-rok.html>`__. Na pierwszy ogień poszła praca, czyli bycie programistą i tak właśnie się stało. Wczoraj Roch odebrał telefon, usłyszał w słuchawce, że został wybrany, a dziś dostał namaszczenie dyrektora i zlecenie wykonania badań, a potem kariera stoi przed Rochem otworem niczym... `Trasa Łazienkowska <http://www.youtube.com/watch?v=Wpz97Alofyc>`__ z kultowego Misia. Skąd takie skojarzenia u Rocha on sam nie wie, ale w końcu udało się i pierwsze z noworocznych postanowień można odfajkować.
| Co do innego postanowienia, czyli o ograniczeniu obżerania się, Roch również zrobił krok do przodu i zaczął intensywnie grać w siatkówkę, co objawiło się tym, że Roch nie może chodzić, bo zakwasy sparaliżowały mu nogi, ale Wtorkowe Wieczory, niczym `Obiady czwartkowe Stanisława Augusta Poniatowskiego <http://pl.wikipedia.org/wiki/Obiady_czwartkowe>`__, wpisały się na dobre w Rochowe zajęcia. Dwie godzinki biegania za piłką zrobiły Rochowi bardzo dobrze.
| I kwestia ostatnia (ale nie nieważna), czyli rower; wczoraj Roch wymienił olej w amortyzatorze, ale obiecanej dokumentacji zdjęciowej nie ma, bo za szybko wszystko się działo. Jednak konstrukcja amortyzatora jest bardzo prosta, dwie rurki, sprężyna, masa oleju i dwa wentyle na powietrze. Okularów jeszcze nie ma, ale pewnie do końca tygodnia przyjadą i wtedy Roch będzie mógł ogłosić koniec zakupów i zacząć zaklinać wiosnę.
| Roch pozdrawia Czytelników.
