Kolejny piknik lotniczy
#######################
:date: 2010-08-22 17:53
:author: Roch Brada
:tags: Ożarowice, Brynica, Nowe Chechło, Szosa, Lotnisko
:slug: kolejny-piknik-lotniczy
:status: published

| Niedziela, tradycyjnie już, upłynęła pod znakiem siedzenia na podkładach i obserwowania tego, co leniwie wytacza się spod terminalu. Fajna sprawa, bo łączy same przyjemności: dobre towarzystwo, które zawsze Rochowi dopisuje, fajne miejsce i samoloty, które czasem startują. Dzisiaj Rochowi udało się ustrzelić trzy sztuki, w tym jeden, który ma szanse na dostanie się do `Airliners.net <http://www.airliners.net/>`__ i pewnie coś pójdzie na `Skrzydła.org <http://skrzydla.org/>`__, pod warunkiem, że Roch będzie miał narzędzie do *"pracy"*, czyli upragniony program graficzny.
| Droga tradycyjna, więc nie ma co się rozpisywać, wpierw lasem, potem asfaltem do Ożarowic i jest się na lotnisku, czas to jakieś 40 - 45 min, przy średnim tempie pedałowania. Jutro być może Roch będzie się regenerował, bo trzeba nogom dać odpocząć i zabrać się za elektronikę, którą Roch znów zaniedbał. Poza tym, koniec sezonu i już pierwsza część rowerowa zaczyna niedomagać.
| Jak to mówi stare przysłowie *"chytry dwa razy traci"* i tak też stracił Roch; pierwszy raz stracił, gdy nie posłuchał głosu zaprzyjaźnionego Adventure, a drugi raz stracił kiedy kupił jakiś wynalazek, a nie sprawdzone w bojach Shimano. Defektu doznała przednia piasta, która dostała luzów i koło zaczęło wesoło wpadać w rezonans. Do końca sezonu Roch -- przynajmniej takie jest założenie -- będzie jeździł na starej piaście, a przez zimę będzie zbierał fundusze i szarpnie się na jakiegoś XTR. I to będzie -- kolejne założenie -- jedyna inwestycja rowerowa w tym roku.
| Roch pozdrawia Czytelników.
