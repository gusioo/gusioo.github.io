Trochę zaległości i pierwsze testy uchwytu
##########################################
:date: 2017-05-07 20:10
:author: Roch Brada
:tags: Rower, DIY, GPS
:slug: troche-zalegosci-i-pierwsze-testy
:status: published

| O `uchwycie <http://www.pedalydwa.pl/2017/05/o-tym-jak-roch-zrobi-sobie-uchwyt-na.html>`__, który Roch zrobił z odpadków, było już raz na blogu. Jednak wszystko co do tej pory o nim Roch pisał było jedynie teorią nie popartą żadnymi doświadczeniami. A wiadomo, że najlepiej jest napisać o czymś jak już przejdzie fazę testów, bo a nóż przy zakładaniu na kierownicę uchwyt mógłby się obsuwać albo odpadać albo w ogóle nie pasować. Jednak test instalacji przebiegł pomyślnie, zresztą cały proces testowania przebiegł wielce udanie. Czyli z tego można wywnioskować, że Roch jeździł na rowerze. Tak. Udało mu się.

+-----------------------------------------------------------------------------------------------------------------------------------------------+
| ` <https://3.bp.blogspot.com/-05IqdO1Nh-w/WQ9itBhxzRI/AAAAAAABa-g/u-0C4D5TkRISfxeJF0r6h8M2bAd4UHUsQCKgB/s1600/IMG_20170503_164035-01.jpeg>`__ |
+-----------------------------------------------------------------------------------------------------------------------------------------------+
| Pęknięcie wyświetlacza nie jest                                                                                                               |
| efektem błędnego działania uchwytu.                                                                                                           |
+-----------------------------------------------------------------------------------------------------------------------------------------------+

| Co prawda tylko do apteki ale i tak była okazja żeby przetestować wytwór Rocha, który dumnie nazywa się uchwytem. No i to działa. Telefon jest na miejscu, nie spada, nie przekręca się. Jedna kieszeń jest wolna, a *"Centrum Telemetryczne"* w końcu nie krzyczy, że sygnał się zgubił, a czujniki się rozłączyły, a za chwilę się podłączyły. No chyba, że Roch przejeżdża pod linią wysokiego napięcia, ale tam to jest pole magnetyczne i takie tam inne zakłócenia. I to by było na tyle z majówki przedłużonej urlopem. Tak się złożyło, że ten urlop sponsorowała literka *"C"* jak Choroba i cyferka *"1"* jak 1 wypad na rowerze.
| Ale najważniejsze, że dzieciory już zdrowe. Zapalenie uszu już z głowy, zostały jeszcze katary, ale to akurat najmniejszy kłopot. Tak więc Roch jutro wraca do pracy i liczy, że może kiedyś, po pracy, jak pogoda dopisze, a Roch będzie miał czas to pojeździ sobie na rowerze. A jak nie to trudno. Będzie wytwarzał kolejne uchwyty i inne gadżety, albo będzie pisał, że już prawie był na rowerze, ale...
| Najbliższa okazja na pójście na rower to `Global Bike to Work Day <https://www.strava.com/challenges/bike-to-work-2017>`__, czyli rowerem do pracy. Jednak u Rocha to nie takie proste. Administrator nie pozwala wprowadzać rowerów do budynku, a zostawienie roweru przed budynkiem to nie jest zbyt dobry pomysł. Ale może się uda po pracy, czyli coś a'la *"Global Bike after Work Day"*.
| Roch pozdrawia Czytelników.
| PS.
| Zaległy ślad GPS:

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/969131340/embed/d19960c5f20a2977c986a6014fdb2905bc8c6a68" width="590">

.. raw:: html

   </iframe>

.. raw:: html

   </div>

.. raw:: html

   </p>
