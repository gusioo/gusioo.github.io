Prawie udany wypad do Lublińca
##############################
:date: 2011-08-13 16:25
:author: Roch Brada
:tags: Pniowiec
:slug: prawie-udany-wypad-do-lublinca
:status: published

| - *"Będzie lało"* -- pomyślał Roch jadąc na umówione spotkanie z Koyocikiem.
| I od tego wszystko się zaczęło. Plan na sobotę był prosty -- dojechać do Lublińca, ale od początku Roch krakał, że będzie burza. Z Miasteczka Śląskiego, gdzie był umówiony z Koyotem pojechali lasem w kierunku Pniowca, aby stamtąd uderzyć do Tworoga i tam zacząć się martwić jak jechać dalej, ale Roch nie mógł wytrzymać bez gadania.
| - *"O tam"* -- pokazywał palcem Roch na chmurę -- *"będzie lało, widzisz jaka chmura"* -- kontynuował.
| - *"Nie będzie, a najwyżej nas zmoczy"* -- uspokajał Koyot.
| Ujechali kawałek, a Roch dalej swoje.
| - *"A tam to już w ogóle, patrz jak granatowo, zmoczy nas"* -- Utyskiwał na trudy jazdy w urojonym deszczu.
| - *"Bokiem przejdzie"* -- Odpierał Koyot.
| - *"Ale to już bokiem nie przejdzie, będzie padać"* -- Nie poddawał się Roch.
| I w takiej atmosferze dojechali do Pniowca. Na miejscu zaczęło lekko kropić, ale Roch nawet chciał dalej jechać, jednak po chwili zagrzmiało i to spowodowało wylanie się z Rocha strachu.
| - *"O zagrzmiało, że nie dość, że nas zmoczy, to jeszcze zabije"* -- narzekał Roch.
| W końcu zamiast zaatakować Lubliniec zaatakowali Tarnowskie Góry i "U Szwejka" żeby przeczekać. Faktem jest, że grzmiało, a nawet padało, ale nie było jakiegoś gigantycznego oberwania chmury, a i nikogo nie zabiło. W końcu przyszedł solidniejszy opad, zmoczyło Rocha, Koyocik przeczekał i popedałował w swoją stronę.
| Tradycyjnie już wypad nie doszedł do skutku przez zbytnią bojaźń Rocha, który w lekkim deszczu widzi ulewę, a w jednym grzmocie koniec swojego żywota. Następnym razem się uda. Na zakończenie zapis szczątkowej trasy: `Prawie Lubliniec <http://www.crossingways.com/Track/Pniowiec_18491.en>`__.
| Roch pozdrawia Czytelników.
