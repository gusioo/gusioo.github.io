Coraz więcej na rowerze
#######################
:date: 2018-07-10 21:00
:author: Roch Brada
:tags: Michasia, Rower
:slug: coraz-wiecej-na-rowerze
:status: published

| Owszem, nie są to jakieś długie dystanse, ale przecież liczy się to, że jeździ się na rowerze a ilość kilometrów już jest drugorzędną sprawą. Z takiego właśnie założenia wychodzi Roch i pedałuje sobie a to 2 km z dziećmi do sklepu, a to 7 z Miśką do apteki, a to 5 na wycieczce rowerowej z Rodzinką, a czasem i nawet 20 z Żonką jak dzieci wybiorą babcię.
| I tak ilość kilometrów przyrasta, ale w podsumowaniu rocznym trzeba będzie trochę się nakombinować, bowiem część z kilometrów jest na starym liczniku, część na Stravie, a reszta już tylko na nowym liczniku, który ma nawet własne statystyki, więc Roch już nie potrzebuje zupełnie serwisów rowerowych. Poza Endomondo, ale to dlatego, że dawno temu dostał konto PRO w jakiejś promocji i musi zachować ciągłość posiadania konta.
| Co do rowerów to w tym tygodniu raczej ciężko będzie coś wymyślić ciekawego. Poza oczywiście przejażdżkami z dzieciorami zapowiada się intensywny środek tygodnia. Może pod koniec Roch weźmie rower z sobą, ale to jak już załatwi mechanika, okulistę i weterynarza bo to właśnie w tym tygodniu Roch będzie robił. W Lipcu Roch już przejechał 37 kilometrów. W większości z dziećmi, ale odkąd Roch ma zapięcie rowerowe to coraz częściej zapuszcza się do centrum rowerem.
| Jest mniejszy problem z parkowaniem. Wystarczy bowiem kawałek słupa, czy stojaka rowerowego i można zapinać rower, a z dołączoną linką to i trzy rowery można zapiąć. Gdyby ktoś pytał co kupić, to można kupić na przykład takie: \ `MAGNUM Zapięcie rowerowe 3003 U-LOCK <http://www.magnum.ws/Magnum/3003.htm>`__. Może ciut drogie, ale można zapiąć kilka rowerów. No i ten podświetlany kluczyk.
| Roch pozdrawia Czytelników.
| PS. Jeden z ostatnich wypadów:

.. raw:: html

   <div class="separator" style="clear: both; text-align: center;">

` <https://3.bp.blogspot.com/-15lXe9RcD3Y/W0SC82s7tDI/AAAAAAAChxo/4jz18O8e9WI8Opothk26coZkhe-mAEYJgCLcBGAs/s1600/20180707_1305_Apteka%2Bz%2BMichasi%25C4%2585_1.png>`__

.. raw:: html

   </div>

| 

.. raw:: html

   </p>
