Kompaktowanie i upychanie
#########################
:date: 2008-05-13 18:36
:author: Roch Brada
:slug: kompaktowanie-i-upychanie
:status: published

| Nastał wtorek. Sądny dzień dla Rocha ponieważ pierwsza faza projektu została zakończona i trzeba było pochwalić się efektami przed promotorem. Początkowo Roch chciał ubrać się w garnitur, założyć ulubioną koszulę wraz z ulubionym - bo jedynym - krawatem. Szybko jednak wycofał się z tego pomysłu zważywszy na pogodę jaka była zapowiadana.
| - *No ładnie pan to zrobił* - Powiedział Promotor.
| - *Zabieram się za robienie płytki* - Odpowiedział Roch.
| - *Proszę się wstrzymać* - Odpowiedział.
| -*Musimy to jakoś upchać* - Dodał po chwili.
| Roch w tym momencie pobladł. Zdał sobie sprawę, że większe upakowanie oznacza większe problemy z lutowaniem. Póki co to faza planów, ale trzeba jakoś uciec od tego upakowania ponieważ Roch nie potrafi upychać.
| Po powrocie planowany był rower, ale zmęczenie dało o sobie znać i Roch zasnął. A później już nic mu się nie chciało i tak zaległ w domu na dobre. Rower został odłożony na jutro. Dystans oczywiście podwójny. Za dziś i za jutro.
| Leniwy Roch pozdrawia Czytelników.
