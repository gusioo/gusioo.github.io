Bez licznika jest lepiej
########################
:date: 2011-04-02 17:17
:author: Roch Brada
:tags: Chechło, Miasteczko Śląskie, Świerklaniec
:slug: bez-licznika-jest-lepiej
:status: published

| Roch powoli zaczął się przepraszać z różnymi serwisami zbierającymi statystyki rowerowe, aż tu dziś bateria w Rochowym liczniku padła.
| - *"To jest znak"* -- Pomyślał Roch.
| I postanowił, że dzień padniętej baterii będzie pierwszym dniem bez licznika rowerowego, który i tak już Rochowi nie było potrzebny od dłuższego czasu. Pomiar kilometrów jest fajny, ale też nie ma co popadać w paranoje, a Roch zrozumiał to pedałując z Koyocikiem i nie patrząc ile aktualnie jest kilometrów. Pedałowało się długo i w miarę szybko i od dziś to będzie wyznacznik tego, czy Roch jest wyjeżdżony, czy nie. Z elektronicznych gadżetów Roch zostawi pulsometr; raz, że trochę na niego wydał, a dwa, że serducho trzeba monitorować.
| Zgodnie z obietnicą weekend jest rowerowy; początkowo `YR.no <http://www.yr.no/place/Poland/Silesia/Tarnowskie_G%C3%B3ry/>`__ straszyło deszczem, ale w końcu pokazało tylko chmurkę i Roch poszedł jeździć. O kilometrach pisać nie ma co, bo zwyczajnie Roch nie wie ile ich było, ale zaliczył `Świerklaniec <http://mapy.zumi.pl/,%C5%9Awierklaniec_centrum%20miasta,,18.9370868,50.4412412,2,2,index.html>`__, `Chechło <http://mapy.zumi.pl/,Miasteczko%20%C5%9Al%C4%85skie,,18.9173312,50.4679152,2,3,index.html>`__ i `Miasteczko Śląskie <http://mapy.zumi.pl/,Miasteczko%20%C5%9Al%C4%85skie,,18.902810000000002,50.4959244,2,2,index.html>`__. Na zakończenie przejechał się *"Wewnętrzną drogą PKP"* i wrócił z powrotem do Tarnowskich Gór. Nogi bolą, zadyszka była, czyli Roch wyjeździł się, a jutro ostatni dzień laby i też wypadałoby iść na rower szczególnie, że pogoda ma być jeszcze lepsza niż dziś. Być może jakieś lotnisko się zaliczy, ale o tym dopiero jutro.
| Roch pozdrawia Czytelników.
