Wieczorny rower. Z Michaliną
############################
:date: 2015-08-03 01:01
:author: Roch Brada
:tags: Michasia, Weekend, Michalinka, Multimedia, GPS, Noc
:slug: wieczorny-rower-z-michalina
:status: published

| Weekend minął *(bo już poniedziałek mamy)* bardzo intensywnie. W sobotę od rana Roch z Żonką i Michaśką zwiedzali chorzowskie ZOO. Michasia dzień wcześniej była w mini ZOO i tak jej się to spodobało, że chciała zobaczyć maksi ZOO, a najbliższe jest właśnie w Chorzowie. No więc spakowali torbę z ubraniami na zmianę, wózek, picie, jedzenie i resztę majdanu i mogli jechać. Po przyjeździe na miejsce zaczęli zwiedzanie.

.. raw:: html

   <div class="separator" style="clear: both; text-align: center;">

` <http://2.bp.blogspot.com/-oVoeS0EgYwk/Vb6aybcP6aI/AAAAAAAAhlg/14V0J1ZrNeA/s1600/IMG_20150801_140216.jpg>`__

.. raw:: html

   </div>

| Roch myślał, że takie ZOO to maksymalnie z dwie godziny i można się zbierać, a okazało się, że po dwóch godzinach byli dopiero w połowie zwiedzania. Roch zaczął marudzić, że chce mu się pić i jeść i że chce przystanku. W końcu znaleźli jakąś budkę z jedzeniem i zamówili dla Żonki zapiekankę, dla Michasi fryty i Roch zamówił sobie hamburgera. Bo miał ochotę. Jak dostał zamówienie ochota mu przeszła, ale siedem złotych poszło *(parę gorszy więcej kosztuje Big Mac®)* więc trzeba go zjeść. Koniec końców Roch dopchał się Colą i mogli iść dalej zwiedzać. Do zobaczenia zostały słonie, żyrafy, ptaki i pozostała połowa ogrodu. Ale Roch miał pełny brzuch i mógł chodzić z Michasią. Nauczeni ostatnią wizytą w parku chorzowskim tym razem zabrali wózek. Opłaciło się.
| Kiedy wszystko było już zwiedzone, a Michasia padała ze zmęczenie dostrzegła ona jeszcze myszkę Miki wiszącą na jednym ze straganików. Okazało się, że aby ją dostać trzeba zestrzelić cztery motylki na strzelnicy. Roch z jego wadą wzroku miał małe szanse, ale dla dziecka podjął się wyzwania. Początkowo szło mu dobrze, czyli nie zastrzelił nikogo z obsługi. Ostatecznie udało się wygrać myszkę, ale Roch stracił prawie całą kasę jaką miał. Zostawił sobie jedynie na wyjazd z parkingu. No cóż, jednak z droższych myszek, ale uśmiech Michasi wszystko wynagrodził.
| Mapka ze zwiedzania ZOO wygląda tak:

.. raw:: html

   <div style="text-align: center;">

.. raw:: html

   <iframe height="480" src="https://www.google.com/maps/d/embed?mid=zsfEjGb7_raQ.kyAjP8FOvR8k" width="640">

.. raw:: html

   </iframe>

.. raw:: html

   </div>

| 
| W niedzielę w pobliskim Złotym Potoku odbywało się Święto Pstrąga, czyli można było sobie zjeść smacznego pstrąga prosto z wody *(takie było założenie)* i przy okazji pospacerować po lesie i pobawić się na elektrycznych samochodzikach *(to Roch z Michasią uwielbiają)*. Być może film z szalonej jazdy wpadnie na YouTube, ale Roch musi przemyśleć kwestię prywatności Michasi.
| Nie mniej jednak kiedy przyszło do zamówienia obiadu okazało się, że Roch zamiast rybki wybrał
| świeżego *(oby)* hamburgera i placek po węgiersku. Na pewno wszystko leżało obok tego sławnego pstrąga, więc to tak jakby zjeść rybkę. Michasia lubi rybki więc nie było z tym problemu. Po powrocie do domu Michasia poszła odpocząć, a kiedy wstała chciała iść na dwór pograć w piłkę i posiedzieć na ogródku.
| Kiedy na zegarze pojawiła się godzina 21\ :sup:`00` Michasia wpadła na pomysł, że będzie jeździła na rowerze. Początkowo Roch protestował, bo już późna godzina, ale za chwilę pomyślał:
| — *"Zaraz, zaraz przecież jakby ktoś mi bronił roweru to bym się wkurzył!"*
| I Roch poszedł z Michasią na rower, ale z racji późnej godziny Roch zamontował jej oświetlenie, żeby była widoczna i bezpieczne i wyszło z tego coś zaje**go. Roch nie mógł nie napisać o tym na blogu. Miśka z oświetleniem na rowerze prezentowała się genialnie, zresztą co tu dużo pisać:

.. raw:: html

   <div style="text-align: center;">

.. raw:: html

   <iframe allowfullscreen frameborder="0" height="360" src="https://www.youtube.com/embed/J3nC6I5WV0c" width="640">

.. raw:: html

   </iframe>

.. raw:: html

   </div>

| 
| Roch pozdrawia Czytelników.

.. raw:: html

   </p>
