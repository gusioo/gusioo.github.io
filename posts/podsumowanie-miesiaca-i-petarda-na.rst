Podsumowanie miesiąca i petarda na koniec
#########################################
:date: 2019-04-03 20:30
:author: Roch Brada
:tags: Rower, Żonka, Statystyki
:slug: podsumowanie-miesiaca-i-petarda-na
:status: published

| Znowu Rochowi się nie pisało, ale miał ku temu powody *(jak zresztą zawsze)*. Pierwszym z nich było to, że Roch wsiadł na poważnie na rower i zaczął jeździć. Z Żonką oczywiście, bo z nią pedałuje się najlepiej. Po powrocie zazwyczaj miał zajęcia z dzieciorami bo stęsknione wróciły od babci. A wieczorem, kiedy nastał długo wyczekiwany spokój i cisza Roch chciał posiedzieć z Żonką i winkiem, które w tym roku wyszło - nie chwaląc się zaiście dobre.
| Tak więc komputer był ostatnią rzeczą po jaką Roch sięgał. Dodatkowo Roch wyznaje zasadę *"piłeś, nie pisz"* więc po spożyciu winka Roch nie pisał i nie jeździł. O drugim powodzie Roch napisze później bo teraz pora na ogłoszenie. Otóż od niedawna można śmigać z Częstochowy aż do samego Olsztyna *(tego jurajskiego)* bez potrzeby wjeżdżania na ruchliwą drogę. W końcu można bezpiecznie i całkiem komfortowo pedałować na Jurę.
| I tak też Roch zrobił z Żonką. Wypad na piwo do Olsztyna i z powrotem. I wszystko to po całkiem nowej ścieżce. Teraz to będzie obowiązkowy punkt każdego weekendu, bo i dystans jest dobry. Całe 40 kilometrów, więc nie w kij dmuchał. Ogólnie ostatni weekend marca zaowocował siedemdziesięcioma kilometrami, bo w sobotę Roch z Żonką byli na Blachowni, a w niedzielę wspomniany już Olsztyn.
| I tak na zakończenie garść numerków, czyli podsumowanie marca:

.. raw:: html

   <div class="separator" style="clear: both; text-align: center;">

` <https://1.bp.blogspot.com/-x_qQEArFDPQ/XKSNgLKbz_I/AAAAAAADEMY/bbFQFyEPjzELNkzTMuTWsVCA-wVBKZ1ZwCLcBGAs/s1600/2019_marzec_wszystkie_dni_1.png>`__

.. raw:: html

   </div>

| 
| Jak widać jest dobrze, a to wszystko dzięki Żonce, która motywuje Rocha do pedałowania i utrzymywania dobrej kondycji. Weekend był udany do tego stopnia, że w poniedziałek rower Żonki pojechał na zasłużony przegląd od zaprzyjaźnionego W. Po powrocie oczywiście będzie jak nowy i tak ma być, bo jazda na sprawiać przyjemność, a tłukąca się przerzutka tego nie zapewnia.
| I na koniec zapowiedziana petarda: Roch wszedł w social media i założył stronę blogaska na Facebooku. Nie gwarantuje, że content będzie jakościowy, ale polubić zawsze można. Na pewno będą informacje o nowych wpisach. Dostępna jest o tutaj: \ `Blog rowerowy <https://www.facebook.com/pedalydwa>`__

.. raw:: html

   </p>
