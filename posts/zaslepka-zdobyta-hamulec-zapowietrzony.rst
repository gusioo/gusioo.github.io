Zaślepka zdobyta - hamulec zapowietrzony
########################################
:date: 2015-05-11 23:08
:author: Roch Brada
:tags: Dekabrystów, Michasia, Awaria, Michalinka, Centrum
:slug: zaslepka-zdobyta-hamulec-zapowietrzony
:status: published

| - *"Jak nie jedno to drugie"* - Pomyślał Roch jadąc z Michaśką na rowerze.
| A wszystko zaczęło się od przedwczorajszej awarii, czyli `wypadniętej zaślepki <http://gusioo.blogspot.com/2015/05/dugi-weekend-nawet-rowerowy.html>`__. Dziś Roch po pracy pojechał do zaprzyjaźnionego Adventure żeby kupić ostatnią sztukę zaślepki i móc jeszcze dziś pojeździć na rowerze z Michaśką. Kiedy włożył zaślepkę na swoje miejsce i nacisnął klamkę doznał spokoju. Okazało się, że klamka nie jest gąbczasta, czyli hamulec się nie zapowietrzył, ale *"trochę ocierał"*.
| - *"W końcu nowe klocki to trochę muszą się dotrzeć"* - Pomyślał po raz kolejny Roch.
| Jednak kiedy tarcza zrobiła się gorąca Roch doszedł do wniosku, że za chwilę mogą się dotrzeć aż za bardzo, więc postanowił, że zmniejszy ciśnienie w przewodzie i upuści trochę płynu hamulcowego. Niczym znachor przykładający swojemu pacjentowi pijawki Roch po raz kolejny odchylił zaślepkę - tym razie wiedział, że łatwo wyskakuje, trudno się jej szuka i jeszcze trudniej się ją kupuje. Więc z ginekologiczną precyzją odchylił trochę i nacisnął klamkę.
| - *"Jedna kropla, druga i trzecia"* - liczył.
| Po trzeciej kropli klamka wzięła głęboki oddech i wciągnęła powietrze. Hamulec puścił, tarcza ostygła, ale próba hamowania kończyła się ściskaniem gąbki. Więc do domu Roch wrócił na jednym hamulcu - droga prosta więc nie musiał zbytnio hamować. I tak oto Roch z pozornie prostej czynności jaką jest wymiana klocków w hamulcu zrobił tygodniową akcję serwisową.
| Na szczęście jutro rower jedzie w silne, dobre i fachowe ręce Wojciecha, który odpowietrzy hamulec, doleje płynu i sprawdzi co Roch jeszcze zepsuł, bo przecież jazda na rowerze to ma być prosta czynność, ale nie dla Rocha.
| Na zakończenie ślad GPS:

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/302501312/embed/b3c6cb704b7c533b6e8a1bb3563fda9c88b0f61f" width="590">

.. raw:: html

   </iframe>

.. raw:: html

   </div>

| 
| Roch pozdrawia Czytelników.

.. raw:: html

   </p>
