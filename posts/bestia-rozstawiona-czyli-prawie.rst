Bestia rozstawiona, czyli prawie przygotowania do zimy
######################################################
:date: 2018-10-28 20:54
:author: Roch Brada
:tags: Rower, Trenażer
:slug: bestia-rozstawiona-czyli-prawie
:status: published

| I stało się, z jednej strony nadeszła jesień, a z drugiej trenażer zaczął Rocha straszyć. No więc Roch patrząc za okno doszedł do wniosku, że już pedałował nie będzie bo zimno, deszczowo i ogólnie nie ciekawie na podwórku. Wziął zatem zrobił miejsce w pokoju, przyniósł trenażer i wpiął rower Żonki licząc na to, że rower Rocha odpocznie od pedałowania choć trochę. Poza tym Rocha siodełko jest wybitnie niewygodne dla Żonki, więc stwierdziła, że jeśli już ma i ona pedałować to rower ma być jej. Albo chociaż siodełko.
| I tak Roch przygotował wszystko do pedałowania w domu, ale pozostała jeszcze kwestia tego, czym rejestrować kilometry, bo o ile na zewnątrz nie ma z tym problemu to już w domu trzeba trochę pomyśleć nad sposobem gromadzenia danych. Z racji roweru Żonki, Roch nie mógł polegać na swoim liczniku, a też nie chciał przekręcać wszystkiego. Więc wymyślił, że wskrzesi czujniki bluetooth, które swego czasu kupił w promocji. I to był niezły pomysł pod warunkiem, że Roch nie używał swojego telefonu bo ten z tymi czujnikami jakoś działać nie chce. No więc odgrzebał stary telefon, który z czujnikami działał, ale w międzyczasie przełożył też sensor z licznika na tylne koło.
| Dodatkowo znalazł swój pulsometr, więc może też liczyć kalorie i puls, co jest przydatne w jego `narzędziu do gromadzenia statystyk <https://www.sigmasport.com/en/produkte/software/software/apps/data-center>`__, które dostał razem z licznikiem. Tak więc teraz każdy trenażer będzie kończył się dwoma *(dwiema?)* rzeczami. Pierwsza to zapis dystansu, a druga to notka na blogu, bo skoro już Roch odpalił komputer to nie można nie napisać nic na blogu. Tak więc zimowy czas na trenażerze Roch uważa za otwarty. Oby w tym sezonie lepiej poszło mu pedałowanie i gubienie kilogramów, bo w ubiegłym roku Roch tylko patrzył jak pedałuje Żonka.
| Na zakończenie inauguracyjna statystyka:

.. raw:: html

   <div class="separator" style="clear: both; text-align: center;">

` <https://2.bp.blogspot.com/-5l_PEQam1LY/W9YTIaRlAKI/AAAAAAACqFY/tzTEP8o3ZoAHd3dge9QvQY1cKo_nGzL5ACLcBGAs/s1600/20181028_1943_Trena%25C5%25BCer%2Bdzie%25C5%2584%2B1_1.png>`__

.. raw:: html

   </div>

Roch pozdrawia Czytelników.

.. raw:: html

   </p>
