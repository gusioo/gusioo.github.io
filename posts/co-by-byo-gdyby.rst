Co by było gdyby...
###################
:date: 2011-05-14 17:34
:author: Roch Brada
:tags: Chechło, Świerklaniec
:slug: co-by-byo-gdyby
:status: published

.. raw:: html

   <div class="separator" style="clear: both; text-align: center;">

` <http://4.bp.blogspot.com/-VUhwzHtDVdM/Tc6bmt8diWI/AAAAAAAADv4/IhjRkzNWtvw/s1600/blogger.png>`__

.. raw:: html

   </div>

Historia powtarza się zdecydowanie za często i znowu Roch przez tydzień nie odzywał się, ale po części jest usprawiedliwiony tym, że Blogger też przez jakiś dzień był *"tylko do odczytu"*. W różnych serwisach dla `geek <http://pl.wikipedia.org/wiki/Geek>`__\ ów można było przeczytać, że to problemy z wdrażaniem nowego panelu administracyjnego, ale dla prostego użytkownika, a takim jest Roch, oznaczało to, że nie działa i tyle, ale nie ma co pastwić się nad Bloggerem, bo nawet najlepszym zdarzają się wpadki. Pora nadrobić zaległości i napisać kilka zdań o tym, co Roch robił w sobotnie popołudnie, a robił sporo.
Na początek Roch nadrabiał zaległości z całego tygodnia, czyli tankował samochód, załatwiał jakieś dziwne sprawy i inne pomniejsze i nieważne rzeczy, aż w końcu nastała godzina około 13\ :sup:`00` i Roch był gotowy iść na rower. Koyocik dojeżdżał do Tarnowskich Gór i mogli spotkać się rekreacyjnie w *"Szwejkowej Gospodzie"* gdzie posiedzieli i nadrobili dwutygodniowe zaległości w ploteczkach bowiem i stuprocentowe samce, które zamiast miodu żują pszczoły, potrzebują poplotkować. Roch miał jeszcze jeden powód, którym jest *"Pani zza baru"*, która bardzo Rochowi przypadła do gustu. Dziś był już progres bowiem Roch odważył się odezwać i nawet nie wyszedł na totalnego ignoranta. W takim tempie w okolicach roku 2012 Roch będzie znał imię owej Pani.
Po ploteczkach, rekreacyjnie, pojechali do Świerklańca, gdzie Roch patrzył w dekolt następnej *"Pani zza baru"*, która przygotowywała kawę dla Koyocika i Rocha, ale ta nie nie była nawet w 1% taka jak Pani ze *"Szwejkowej"* więc Roch wyobraził sobie tylko *"co by się działo gdyby..."*, wziął dwie kawy i poszedł. Po dawce kofeiny pojechali w kierunku Chechła i tam się rozjechali, każdy w swoim kierunku.
Na przyszłą niedzielę planowana jest Jura, o ile Roch da radę dojechać, bo z jego kondycją jest tragicznie i są szanse na to, że Roch ustanie gdzieś w połowie drogi i nic go nie zmotywuje do dalszej jazdy. Co będzie to jeszcze się okaże, a wszystko i tak zweryfikuje pogoda, bo Rocha już nic nie zaskoczy. Nawet śnieg w lipcu. Na zakończenie zapis śladu GPS z dzisiejszej przejażdżki, trzeba kliknąć:

.. raw:: html

   <div style="text-align: center;">

`Chechło - Świerklaniec - Chechło <http://www.crossingways.com/Track/Checho__Swierklaniec__Checho_16762.en>`__

.. raw:: html

   </div>

Roch pozdrawia Czytelników.

.. raw:: html

   </p>
