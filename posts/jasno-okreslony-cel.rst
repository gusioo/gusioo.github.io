Jasno określony cel
###################
:date: 2010-05-28 17:53
:author: Roch Brada
:tags: Ożarowice, Brynica, Pyrzowice, Tąpkowice, Nowe Chechło, Miasteczko Śląskie, Żyglin, Szosa, Zendek, Lotnisko
:slug: jasno-okreslony-cel
:status: published

| Na wstępie należą się Wam, Czcigodni, wyjaśnienia, bo to wcale nie jest tak, że Rochowi wczoraj nie chciało się pisać. Była wieczorna burza i Roch nie chciał spłonąć razem z komputerem, gdyby przypadkiem piorun trafił w Rocha blok, a przy jego pechu było to całkiem możliwe. Zresztą wczoraj nie było zbytniego jeżdżenia ponieważ deszcz skutecznie przegonił Rocha i wyszło tylko 20 kilometrów.
| Za to dziś Roch odbił sobie za wszystkie krzywdy, jakie w ostatnim czasie wyrządziła mu pogoda. Już na etapie planu nie było mowy o "jakimś wypadzie". Roch dokładnie wiedział gdzie i jak chce jechać, wiedział co chce osiągnąć i wiedział ile kilometrów ma być. A ma ich być jak najwięcej, bo od początku roku Roch czuje niedosyt.
| Na początek Roch wybrał "Wewnętrzną drogą PKP" do Miasteczka Śląskiego i stamtąd do Żyglina i do Brynicy. Później Roch chciał jechać na lotnisko i pojechał. Na podejściu 09 Roch widział startujący "Air Italy", ale zbytnio nie zaprzątał sobie tym głowy, bo musiał jechać dalej.
| Z podejścia 09 Roch pojechał do Zadzienia (Zadnia?), czyli na drugą stronę lotniska, na podejście 27 i tam widział lądującego Wizz Air (A320). Z Zadnia(?) Roch podjechał do Mierzęcic i stamtąd prosto do Ożarowic, czyli w miejsce wyjazdu. Tym samym Roch objechał lotnisko "wzdłuż płotu" i wyszło mu 20 kilometrów ekstra.
| Pozostało wrócić do domu, bo nogi już dawały o sobie znać, ale to nie przeszkadzało Rochowi kręcić średnią prędkość i finalnie wyszło mu 25,80 km/h na odcinku 66 km, co jest całkiem niezłym wynikiem jak na zaawansowany wiek Rocha. Jutro plan jest taki, aby to powtórzyć choć z bardziej rozsądną prędkością.
| - Dane wypadu: `BikeBrother <http://www.bikebrother.com/ride/49194>`__
| I mapka na koniec:

.. raw:: html

   <div align="center">

.. raw:: html

   <iframe marginheight="0" marginwidth="0" src="http://maps.google.pl/maps/ms?ie=UTF8&amp;hl=pl&amp;msa=0&amp;msid=112679927796251395498.000487a99d517dea51e53&amp;ll=50.471054,18.985062&amp;spn=0.15296,0.291824&amp;z=11&amp;output=embed" frameborder="0" height="350" scrolling="no" width="425">

.. raw:: html

   </iframe>

Pokaż `Miasteczko Śląskie - Brynica - Lotnisko <http://maps.google.pl/maps/ms?ie=UTF8&hl=pl&msa=0&msid=112679927796251395498.000487a99d517dea51e53&ll=50.471054,18.985062&spn=0.15296,0.291824&z=11&source=embed>`__ na większej mapie

.. raw:: html

   </div>

| 
| Roch pozdrawia Czytelników.

.. raw:: html

   </p>
