Pucowanie napędu
################
:date: 2011-01-05 16:58
:author: Roch Brada
:tags: Rower 2011
:slug: pucowanie-napedu
:status: published

| `Tylne koło <http://www.flickr.com/photos/gusioo/5327459786/>`__\ Skoro rower jest rozkręcony to Roch postanowił, że trochę przeczyści napęd. Zebrało się na nim sporo smaru, a Roch zanabył drogą kupna preparat do czyszczenia łańcuchów motocyklowych w sklepie zwanym Lidl. Kupił dwie puszki, ale nie miał jeszcze sposobności sprawdzenia, czy ów preparat faktycznie działa. Okazuje się, że działa bardzo dobrze, ale śmierdzi proporcjonalnie do swojej skuteczności. Roch przeniósł się z puszką do piwnicy, bo tam mógł się podtruwać ile tylko chciał. W końcu kaseta i łańcuch lśniły i można było wracać do domu żeby wybrać resztę brudu. Na koniec Roch przeczyścił kółeczka z przerzutki i napęd ma z głowy. Do umycia pozostaje rama, ale to Roch zrobi wiosną, na stacji. Zainwestuje pięć złotych i skorzysta z myjni ręcznej. Nie ma co męczyć się z rowerem w wannie, skoro pod nosem stoi stacja benzynowa.
| Teraz Roch zastanawia się, czy kupić osobno tarcze, czy już wszystko załatwić za jednym zamachem przy okazji montażu hamulców. Bo w piątek Roch poszedłby do zaprzyjaźnionego Adventure i kupił komplecik tarcz, a później już tylko zaprowadził rower na sfinalizowanie całego przedsięwzięcia. Jutro kolejne *"święto"* więc będzie czas na myślenie i liczenie, bo trzeba podjąć decyzję, czy tarcze X, czy Y, a co za tym idzie, czy za jedną tarczę Y kupić dwie X, czy może jednak doprowadzić się do bankructwa.
| Na koniec zdjęcie łańcucha, czyścioszek:

.. raw:: html

   <div class="separator" style="clear: both; text-align: center;">

`Zdjęty łańcuch <http://www.flickr.com/photos/gusioo/5326849177/>`__

.. raw:: html

   </div>

| 
| Roch pozdrawia Czytelników.

.. raw:: html

   </p>
