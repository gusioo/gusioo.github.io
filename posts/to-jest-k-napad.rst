To jest, k..., napad!
#####################
:date: 2008-12-30 18:08
:author: Roch Brada
:tags: Oboczności, Megi
:slug: to-jest-k-napad
:status: published

| Z tym krokiem Roch wstrzymywał się dosyć długo, ale w końcu nastał dzień, w którym Roch udał się do banku żeby wpłacić świąteczny haracz, tfu, prezent na konto, żeby pieniądz zarabiał na siebie, a nie leżał w słoiku i wodził na pokuszenie Rocha. Zaraz z rana Roch wsiadł do Megi i pognał do banku. Oczywiście symboliczny parking zapchany po brzegi więc Roch pojechał dalej, ale i tam był problem. Jednak, szczęśliwie, wcisną się w lukę.
| Pełen nadziei, że po świętach nie będzie kolejek wszedł do banku, wybrał odpowiednią opcję i wysunął się kartonik z napisem 264. Roch spojrzał na tablicę i złapał się za głowę.
| - *O ku*a!* - Jęknął jak zobaczył na tablicy numerek 224.
| - *Będę tu stał z godzinę..* - Dumał szukając jakiegoś siedziska.
| - *..chyba, że krzyknę to jest napad!* - Dumał dalej na stojąco.
| - *..ee szkoda ludzi stresować* - Pomyślał.
| Stanął więc w kącie i obserwował jak numerki rosną i zbliżają się do tego co Roch ma napisane na kartoniku. W końcu udało się i, dzięki pustym losom, Roch dostał się do "panienki z okienka" i zapragnął wpłacić swoje zaskórniaki. Pani wklepała coś w komputer, przeliczyła, schowała i zadała trudne pytanie.
| - *Widzę, że pan nie ma aktywnej obsługi przez internet* - Zaatakowała Rocha.
| - *Yyy nie mam i ..* - Zaczął Roch, ale nie skończył.
| - *A to u nas jest darmowe, fajne i w ogóle to obciach nie mieć* - Pani zachwalała.
| - *Ale ja nie odczuwam potrzeby posiadania bankowości internetowej* - Odpowiedział stanowczo Roch.
| - *No ale to takie fajne i wygodne jest* - Pani starała się przekonać Rocha.
| - *Ale ja już mam dość komputerów przez cały dzień i nie chce jeszcze mieć konta w komputerze* - Odpowiedział Roch.
| Pani spuściła głowę i podziękowała, chyba Roch nie zrobił jej dobrze bo jakaś taka nienasycona została, ale Roch naprawdę nie tęskni za bankowością internetową.
| Po powrocie do domu Roch udał się na zasłużony odpoczynek i, niestety, nie zdążył iść na rower, ale jutro może się uda, o ile jakieś okoliczności nie pokrzyżują Rochowi planów.
| Roch pozdrawia Czytelników.
