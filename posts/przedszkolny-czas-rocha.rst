Przedszkolny czas Rocha
#######################
:date: 2016-10-14 21:30
:author: Roch Brada
:tags: choroba, Trenażer, Oboczności
:slug: przedszkolny-czas-rocha
:status: published

| Przedszkole to w życiu dziecka ważny etap. Nowe środowisko, inne dzieci, a co najważniejsze rozłąka z rodzicami, którzy powinni im zapewniać bezpieczeństwo. To jasna strona przedszkola, ale Roch chciał napisać o tej ciemnej stronie przedszkola. O infekcjach i przeziębieniach.
| Odkąd Roch pamięta nie chodził do lekarza bo nie chorował; owszem - zdarzał się katar, ale po dwóch dniach sam mijał i Roch wracał do życia. Od września Roch był już dwa razy chory, przy czym ten `pierwszy <https://gusioo.blogspot.com/2016/09/a-juz-szpital-domowy-mia-byc-zamykany.html>`__ raz skończył się gorączką i jazdą na krawędzi jeśli chodzi o leki przeciwgorączkowe. Ten `drugi <https://gusioo.blogspot.com/2016/10/prawie-jak-szpitalny-oddzia-ratunkowy.html>`__ raz trwa teraz. Roch znowu jest chory. Nie tak jak za pierwszym razem, ale katar i kaszel dają o sobie znać.

+--------------------------------------------------------------------------------------------------------------------------------+
| ` <https://3.bp.blogspot.com/-bKDWL4ZzT04/VqVZg2LRm2I/AAAAAAAAruY/gWwNObpd4tkcDbdXWg2psMQf8AQ7ux-TgCPcB/s1600/DSC_6806.JPG>`__ |
+--------------------------------------------------------------------------------------------------------------------------------+
| Rower i noga Żonki.                                                                                                            |
+--------------------------------------------------------------------------------------------------------------------------------+

| Oczywiście drugi raz też spowodowany jest przedszkolem. Teraz Roch czeka na ospę, świnkę, trądzik i mutację, bo skoro Roch zaczyna od przedszkolnych chorób to i te *"nastoletnie"* pewnie go nie ominą. Jeśli zaś o rower chodzi to stoi. W garażu stoi i czeka aż Roch się podniesie z chorobowego okresu, ale sądząc po ostatnich temperaturach to pozostaje rozstawić trenażer w domu i zacząć pedałować stacjonarnie. W tym roku Roch wprowadzi jedno udoskonalenie, czyli spróbuje założyć licznik na tylne koło tak żeby wiedzieć ile przepedałował i z jaką prędkością. I tu zbieractwo Rocha okazuje się pożyteczne bo stary licznik włożył do pudełeczka i dzięki temu teraz będzie można z niego zrobić komputer do trenażera. Być może dziś Roch zabierze się za rozkładanie całego sprzętu i może zacznie coś pedałować. O ile chory nie będzie. Znowu.
| Roch pozdrawia Czytelników.

.. raw:: html

   <div class="separator" style="clear: both; text-align: center;">

.. raw:: html

   </div>

.. raw:: html

   </p>
