Trochę plan, trochę marzenie, ale się spełniło
##############################################
:date: 2016-01-25 00:27
:author: Roch Brada
:tags: Trenażer
:slug: troche-plan-troche-marzenie-ale-sie
:status: published

+-----------------------------------------------------------------------------------------------------+
| ` <http://3.bp.blogspot.com/-bKDWL4ZzT04/VqVZg2LRm2I/AAAAAAAAruU/qb7a9AjExhw/s1600/DSC_6806.JPG>`__ |
+-----------------------------------------------------------------------------------------------------+
| Trenażer i stopa Żonki.                                                                             |
+-----------------------------------------------------------------------------------------------------+

| Dawno Roch nic nie pisał, ale przy dwójce bąbli trochę ciężko zasiąść do komputera. Ostatnio siedział przy komputerze jakiś tydzień temu i dziś. Bo młodzieży śpi, choć Michalina ma zrywy *"taaaaaata"* bo Roch nie śpi w sypialni ale... pedałuje na trenażerze. Tak! W końcu Roch zanabył drogą kupna maszynę tortur na zimowe wieczory. Z tym wiąże się całkiem ciekawa historia, którą Roch postara się streścić. O ile nie wstanie któreś z dzieci lub Roch nie zaśnie przed komputerem.
| A więc wszystko zaczęło się od tego, że Żonka zaczyna dochodzić do siebie po okresie ciążowo-porodowym i wzbudził się w niej duch cyklistki, który musiał na jakiś czas zostać uśpiony.
| - *"Znalazłem promocję na trenażer"* - Zagaił po raz kolejny Roch.
| Bo wiedzieć trzeba Wam, że temat trenażera u Rocha powraca co jakiś czas, ale zawsze są inne - ważniejsze - wydatki, więc ten temat spadał na plan dalszy. W zeszłym roku Roch już się witał z gąską, ale kasa która mogła iść na trenażer poszła na wspomaganie kierownicy, hamulce, łożyska kolumny McPhersona, czyli na naprawę Colta.
| - *"A fajny?"* - Zapytała Żonka.
| - *"No czerwony, z regulacją oporu"* - Odpowiedział nieśmiało Roch.
| - *"To kupmy"* - Powiedziała - *"w końcu też coś nam się należy"*.
| I tak od słowa do słowa Roch pojechał do pobliskiego Decathlonu i kupił inny niż miał być, bo jednak ten z Decathlonu bardziej przekonał Rocha niż jakiś no-name z *"szwedzkiego marketu budowlanego"*. Nie jest to Tacx, ale też nie miał być. Ma służyć do pedałowania i nie ma być PRO.
| Dodatkowym atutem tego, że w rodzinie pojawił się trenażer jest to, że Roch może trzymać w domu rower. Przez ostatnie trzy lata słyszał, że miejsce roweru jest w garażu, a jak Żonka usłyszała, że Roch schował rower na zimę do piwnicy bo jest mu zimno w garażu to uśmiechnęła się z politowaniem.
| Teraz rower stoi w pokoju, wpięty do maszyny tortur i codziennie jest używany. Przez Rocha i przez Żonkę. Jednak Żonka zaczęła dostrzegać pewne minusy roweru Rocha.
| - *"Siodełko za wysoko"* - Mówiła.
| - *"Wymienię Ci oponę i wepnę Twój rower"* - Odpowiadał Roch.
| - *"I jakieś twarde to siodełko"* - Wtórowała.
| - *"Wymienię Ci oponę i wepnę Twój rower"* - Powtarzał Roch.
| - *"Kierownicę masz nisko"* - Wyliczała dalej.
| - *"Wymienię Ci oponę..."* - Mówił Roch.
| - *"Mostek\* masz krótki"* - Nie odpuszczała.
| - *"Wymienię Ci oponę..."* - Powtarzał Roch.
| - *"Ciężko w pedały się wpiąć"* - Wyliczała.
| - *"Wymienię Ci oponę..."* - Powtarzał Roch.
| - *"Lewy pedał trudniej się wpina"* - Zauważyła.
| - *"Wymienię Ci oponę..."* - Mówił Roch.
| I tak mijał czas kiedy Żonka pedałowała, a Roch siedział ze Stasiem, który spał. Potem przyszła zmiana; w międzyczasie wstała Michasia, żeby się napić i zobaczyła rower więc oszalała z radości, ale w końcu dała się przekonać do tego, że w środku nocy najlepiej się śpi *(nie licząc Rocha, który pedałował)*.
| Tak więc od dwóch dni Roch testował trenażer, a dziś *(notka zaczęła się pisać w niedzielę, a zapewne skończy się pisać w poniedziałek)* Roch po raz pierwszy założył pulsometr i przejechał się tak na poważnie. Fajna sprawa, można się nieźle zmęczyć a jednocześnie oglądać Top Gear'a. Sport dla leniwych, ale w końcu trzeba coś z sobą zrobić. A maszyna tortur to całkiem fajny pomysł.
| Jednak - jak Roch postanowił - nie będzie żadnych śladów GPS, zapisów i całych tych fit społeczności. Na końcu każdej notki, będzie tabelka z parametrami spisanymi z pulsometru i/lub licznika i to wszystko.

-  Czas jazdy: **00:20:12**
-  Średni puls: **141**
-  Maks. puls: **166**
-  Spalone kalorie: **322**

| **
  **\ Tak więc Roch dołączył do tych co to w domu trzymają rower i na nim jeżdżą. Czyżby cykloza powoli wracała?
| Roch pozdrawia Czytelników.
| \*Kolarskie słownictwo nie jest obce Żonce.
| PS.
| Roch, testujący maszynę śmierci.

.. raw:: html

   <div class="separator" style="clear: both; text-align: center;">

` <http://1.bp.blogspot.com/-W3p9WYgmuJE/VqVdBzxmsqI/AAAAAAAArug/fDga7erLh5Q/s1600/DSC_6809.JPG>`__

.. raw:: html

   </div>

| 

.. raw:: html

   </p>
