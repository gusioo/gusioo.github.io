Posiedzenie
###########
:date: 2008-10-06 21:54
:author: Roch Brada
:slug: posiedzenie
:status: published

| Jednym z okropnie przykrych obowiązków są tak zwane rodzinne spędy mylnie nazwane zlotami. Bo zlecieć to może się Roch wraz z dwójką Przyjaciół wypić piwo, pojeździć na rowerze i ogólnie powyrywać jakieś foczki na sześcioro łydek.
| Roch właśnie zaliczył takowe posiedzenie rodzinne, które w psychice Rocha zasiało spustoszenie niczym Katrina nad Nowym Orleanem. Generalnie Roch uchodzi za aspołecznego osobnika, który ponad wszystko nie znosi obowiązkowych spędów. Owszem, można się najeść i napić, jest niezła wyżerka, ale rozmowy już można sobie darować:
| - *Rochu, a masz dziewczynę?* - Zapytała ciocia znienacka.
| - *Księdzem będę* - Standardowa od ładnych paru lat odpowiedź Rocha.
| - *Jak zawsze dowcipny* - Odpowiedziała ciocia.
| - *Jak zawsze głupio pytasz* - Pomyślał Roch.
| Żeby jeszcze wódki nalali to Roch może i zacząłby opowiadać o swoich podbojach sercowych, ale tak o suchym pysku toż to grzech by był. Nic to, Roch wytrzymał posiedzenie z okazji jakieś tam okazji, bliżej nie sprecyzowanej.
| Dobrze chociaż, że nie kazali garnituru ubrać.
| Roch pozdrawia Czytelników i przeprasza za późny i nudny wpis.
