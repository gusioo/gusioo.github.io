Świąteczny szofer
#################
:date: 2008-11-11 20:14
:author: Roch Brada
:slug: witeczny-szofer
:status: published

| Fama, o tym, że Roch potrafi prowadzić samochód, rozeszła się niczym błyskawica. I oto dziś kolejny wyjazd, w dodatku wczesną porą, wręcz w nocy bo o 9\ :sup:`00`. Roch zapowiedział, że kto go obudzi w świąteczny poranek przed godziną 12\ :sup:`00` będzie narażony na wielki gniew. No ale cóż poradzić jak już się wstało to trzeba było się umyć, wsiąść w samochód i jechać. Jednak samochody z małym silniczkiem nie są dla Rocha. Wciskał pedał gazu, a ta zabaweczka ledwo pyrkała.
| Po powrocie Roch położył się spać, ale - tu niespodzianka - ustawił sobie budzik na godzinę 13\ :sup:`30` i mógł spokojnie spać. Po tym jak telefon obudził Rocha ten ubrał się zszedł na dół. Godzina młoda to można było sobie pozwolić na szaleństwo. Roch pojechał na Świerklaniec i Dobieszowice. Podskoczył jeszcze do Piekar Śląskich i wrócił do domu przez Księżą Górę.
| Kilometrów wyszło 35 i jeszcze można było zaliczyć Repty, ale Rochowi już się nie chciało. Taki miał kaprys.
| Roch pozdrawia Czytelników.
