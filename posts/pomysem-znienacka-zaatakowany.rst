Pomysłem znienacka zaatakowany
##############################
:date: 2009-12-13 18:13
:author: Roch Brada
:tags: Elektronika
:slug: pomysem-znienacka-zaatakowany
:status: published

| Siedzi Roch przy komputerze, ze słuchawek wydobywa się kolejny kawałek grupy `Molotov <http://pl.wikipedia.org/wiki/Molotov>`__, w głowie pustka, kolejny raz CARGO zagrało na Rochowym nosie, czyli niedziela dokonuje się w pełni. Roch przegląda Sieć w poszukiwaniu jakiejś wyjątkowej strony, na której można by zawiesić oko, ale wszystko jakieś takie nudne. Fora w ostatnim czasie też Rochowi się przejadły, a te komputerowe to już dno kompletne.
| - “\ *Niedziela, psia mać”* – Pomyślał Roch.
| - “\ *Jeszcze myszka wysiadła”* – Dokończył myśl po czym walną gryzonia w grzbiet, bo i jemu niedziela się udzieliła.
| Nagle Roch doznał olśnienia i nie był to skutek zwarcia, ale pomysł. Tak, Rocha nawiedził znienacka pomysł, który został natychmiast uwieczniony na papierze, bo pamięć Rocha przypomina `kolejkę FIFO <http://www.i-slownik.pl/1,529,fifo.html>`__, czyli pierwszy pomysł wszedł i pierwszy wyszedł. Pomysł dotyczy robota, a dokładnie robota zrobionego z *[fanfary, oczekiwanie, niepewność]* części rowerowych. Tak, w kartonach Roch zgromadził pokaźną ilość starych gratów, z którymi nie ma co zrobić i z nich poskłada robota, a właściwie układ jezdny i większość mechaniki.
| Od jutra Roch zabiera się do roboty, póki pomysł jest świeży i Roch ma zapał do roboty. Rowerowy Robot Rocha (w skrócie RRR) to jest to czego Roch potrzebował. A i blog będzie jeszcze bardziej rowerowy, bo brak prawdziwych wypadów Roch nadrobi wypadami z Rowerowym Robotem Rocha, czyli RRR.
| Roch, i jego RRR, pozdrawiają Czytelników.
