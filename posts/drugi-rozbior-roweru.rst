Drugi rozbiór roweru
####################
:date: 2010-01-09 17:54
:author: Roch Brada
:tags: Rower 2010
:slug: drugi-rozbior-roweru
:status: published

| Po wczorajszym `pierwszym rozbiorze roweru <http://gusioo.blogspot.com/2010/01/pierwszy-rozbior-roweru.html>`__, Roch z nadzieją rozpoczął przygotowania do drugiego podejścia. Tym razem postanowił nie zasypiać, a wziąć się solidnie z robotę, bo tej trochę jest. Na początek Roch pozbył się linek i pancerzy, bo to i tak idzie do wymiany, potem wykręcił tylną przerzutkę i postanowił ją trochę przeczyścić.
| Już próba wykręcenia jej z ramy nie wróżyła nic dobrego; pisk, skrzypienie i opór powodowały u Rocha zimne poty, bo bał się, że wykręci razem z przerzutką gwint z haka i trzeba będzie kupić nowy, a to wcale nie jest taka łatwa sprawa, bo hak do pięcioletniej ramy to już rzadkość. W końcu przerzutka wyszła, a gwint został, więc wszystko w porządku. Przyczyną takiego pisku była zardzewiała śruba, która złapała wilgoci i przestała współpracować. Trzeba było rozłożyć przerzutkę na czynniki pierwsze.
| - “\ *O, sprężynka wyskoczyła”* – Zdziwił się Roch.
| Wraz ze sprężynką wyskoczyła jeszcze podkładka, jakieś łożysko i inne pomniejsze elementy. O ile łatwo to było rozebrać, o tyle złożyć już jest trudniej. Przy pierwszym podejściu sprężyna nie miała naciągu i przerzutka wysiała jak słoniowi trąba. Znowu trzeba było rozkręcać i naciągać sprężynę, a to takie łatwe nie było. Przydała się dodatkowa para rąk Rocha Seniora, który trzymał przerzutkę, a Roch Junior naciągał. Wspólnymi siłami sprężyna była ciągnięta, a przerzutka stała jak słoniowi.. trąba.
| Tył załatwiony, jeszcze tylko wymienić oponę, umyć obręcz i zajrzeć do piasty. Jutro przód, czyli kierownica, hamulce i manetki. Oby tylko nie było sprężyn.
| Efekt końcowy:

.. raw:: html

   <div class="separator" style="clear: both; text-align: center;">

` <http://3.bp.blogspot.com/_l3xxz211CJ0/S0i0sslajtI/AAAAAAAAC4s/Aja-OO_G8sg/s1600-h/DSCN3238.JPG>`__

.. raw:: html

   </div>

| Roch pozdrawia Czytelników.

.. raw:: html

   <div style="text-align: center;">

**Aktualizacja: 10-01-2010**

.. raw:: html

   </div>

.. raw:: html

   <div style="text-align: left;">

Wiadomość od rowerowego guru i speca:

.. raw:: html

   </div>

..

   .. raw:: html

      <div style="text-align: left;">

   Wojciech

   .. raw:: html

      </div>

   17:42:35: cze
   przerzutka na zdjeciu z twojego bloga ma odwrotnie poskladany wozek........

Dał Roch ciała. Notka i zdjęcie pozostają dla potomności.

.. raw:: html

   </p>
