Pączkownia wraz z Koyotem
#########################
:date: 2008-07-17 20:42
:author: Roch Brada
:slug: pczkownia-wraz-z-koyotem
:status: published

| Od dawna Roch z Koyocikiem planowali wypad na sławne pączki z Paniowca. Dziś udało zrealizować te plany. Spotkanie nastąpiło w okolicach drogi wewnętrznej PKP, z której to tylko kawałek do pączków. Koyocik przez całą drogę wyczuwał owe pączki jednak na miejscu nastąpiło rozczarowanie.
| - *Poproszę pięć pączków..* - Zaczął Roch.
| - *Pączki dopiero od 19\ 20* - Pani sprowadziła Rocha na ziemię.
| Pozostało czterdzieści minut do godziny zero. Koyocik z Rochem zajęli strategiczne miejsca zaraz przy wydawalni pączków tak, aby być pierwszymi, którzy dobiorą się do tych rarytasów. Czas dłużył się, co rusz przychodzili jacyś tubylcy, którzy coś tam wynosili.
| Roch nie mógł zdzierżyć tej sitwy lub tajemniczego układu, który trzymał w swoich szarych łapskach pączki. W końcu Roch ustawił się do kolejki i z cierpliwością czekał, aż nadejdzie jego kolej. W końcu stał twarzą w twarz z całkiem ładną panią, nazwijmy ją pączusiem.
| - *Co dla pana* - Zapytała pani Pączuś.
| - *Zostań moją żoną..* - Pomyślał Roch.
| - *..yyy pięć z czekoladą i dwa z posypką* - Nie przemógł się.
| Pani zapakowała pączusie i dała Rochowi.
| - *Spędziłbym z Tobą resztę życia* - Pomyślał Roch odbierając pączusie.
| - *yyy dziękuję* - Znowu nie przełamał się.
| Koyocik zatopił się w pączusia i stwierdził, że to jest to. Roch myślał to samo. Taki pączuś to jest to co Roch i Koyocik lubią. Droga powrotna była ekspresowa - po takiej bombie kalorycznej nie można było jechać wolno. Wnet znaleźli się w Miasteczku Śląskim gdzie umówili się na kolejny pączkowy wypad. Dla takiej pączusiowej Pani warto jechać dziesięć kilometrów.
| Roch pozdrawia Koyocika i pozostałych Czytelników.
