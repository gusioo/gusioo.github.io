Przynajmniej słońce świeci
##########################
:date: 2008-04-23 20:18
:author: Roch Brada
:slug: przynajmniej-soce-wieci
:status: published

| W końcu udało się pojeździć. Wcześniej jednak Roch poszedł do Adventure zapytać co z jego uszczelkami. Został zapewniony, że dziś przyjadą, a więc jutro Bomber będzie gotowy. Co z tych zapewnień będzie to się okaże jutro, ewentualnie za tydzień.
| Później Roch jeździł z Michałem. Początkowo na Reptach, ale później skończyło się na Dolomitach. Błoto tryskało spod kół, było ślisko, czasem ktoś glebnął, ale to właśnie kwintesencja cross country. Z Dolomitów Roch z Michałem pojechali na Suchą Górę gdzie pogadali o życiu, szczerze jak Przyjaciele.
| W drodze powrotnej Roch wpadł na genialny pomysł żeby objechać Suchą Górę dookoła. Był to zły pomysł ponieważ przez rok dużo się zmieniło i ścieżka została zaorana przez traktory. Koniec końców Roch doszedł do wniosku, że lepiej było jechać samą Suchą Górą niż kombinować ze skrótami.
| Są szanse, że jutro Roch ogłosi wszem i wobec, że Bomber został naprawiony i stary "amortyzator" został odstawiony do piwnicy. Ale to tylko szanse.
| Na tym Roch kończy i idzie się położyć - jakoś tak zmęczony jest.
| Leżący Roch pozdrawia Czytelników.
