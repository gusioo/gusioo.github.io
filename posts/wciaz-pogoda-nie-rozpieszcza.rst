Wciąż pogoda nie rozpieszcza
############################
:date: 2010-11-22 16:29
:author: Roch Brada
:tags: Oboczności
:slug: wciaz-pogoda-nie-rozpieszcza
:status: published

| Przełom października i listopada przyzwyczaił Rocha do ładnej, czasem nawet wiosennej pogody i Roch chciałby już mieć tak zawsze, ale tak nie będzie. Z `weekendowych planów <http://gusioo.blogspot.com/2010/11/kolejna-porcja-nudow.html>`__ nic nie wyszło przez pogodę właśnie. Lało i przestać nie chciało; co więcej szamani od pogody zapowiadają, że z nadejściem środy spadnie śnieg, a wraz z nim temperatura. Choć na krótko.
| Koniec listopada więc śnieg jak najbardziej jest możliwy, ale czy nie mogłoby być tak, że mamy zimę, ale nie ma śniegu? Są kraje, w których mieszkańcy śniegu nie widzieli i jakoś żyją. Fakt faktem, że mają tam jakieś jadowite robactwo, ale Roch mógłby te robaki rozjeżdżać rowerem, bo jeździłby cały rok.
| Roch pozdrawia Czytelników.
