Zintegrowany z rowerem gnał przed siebie
########################################
:date: 2009-01-24 15:44
:author: Roch Brada
:tags: Nowe Chechło, Szosa, Świerklaniec
:slug: zintegrowany-z-rowerem-gna-przed-siebie
:status: published

| Nadszedł ten dzień, w którym pogoda dopisała, ba, słońce nawet wyszło. Roch wkręcił bloki, założył pedały i stwierdził, że szkoda mu butów, za które zapłacił górę pieniędzy i do tej pory nie potrafi się finansowo podnieść. Jednak chęć sprawdzenia była silniejsza.
| ` <http://2.bp.blogspot.com/_l3xxz211CJ0/SXsrbWRzlmI/AAAAAAAAAvY/15YoT_TKSK0/s1600-h/DSCN2772.JPG>`__\ Już po chwili Roch stał w butach i szukał licznika, który gdzieś zgubił się. W końcu Roch go znalazł i mógł iść na rower. Pierwszym problem okazało się zejście z czwartego piętra. Śliskie schody, sztywna podeszwa i metalowy blok spowodowały, że Roch poczuł się jak gwiazdy na lodzie. W końcu udało się zejść i można było się wpinać w pedały. To poszło gładko dwa kliknięcia i Roch był zintegrowany z rowerem.
| Jednak pełne zalety SPD Roch odczuł podczas podjeżdżania pod osiedlową górkę. Dwa obroty i Roch był na szczycie. Wszystko dzięki temu, że obie nogi pracują, a nie jak w przypadku zwykłych pedałów jedna noga pcha, a druga w tym czasie się nudzi.
| ` <http://1.bp.blogspot.com/_l3xxz211CJ0/SXsuPErXzmI/AAAAAAAAAvg/nNcB9O5FOOY/s1600-h/DSCN2776.JPG>`__\ Zachęcony tym Roch postanowił, że pojedzie na Świerklaniec, przez Nowe Chechło, i sprawdzi jak na dłuższym dystansie sprawują się pedały i buty. Było tylko lepiej - stopa sztywno trzymana, prędkość znacznie większa, a poziom zmęczenia ten sam, mimo znacznego wzrostu wagi. Same zalety, a żadnych wad co Rocha bardzo ucieszyło.
| Do Świerklańca jednak Roch nie dojechał z tego względu, że im bliżej tym większe kałuże, a Roch bez błotników pomyka więc i tylna część ciała, na cztery litery, bardziej narażona na wilgoć.
| W drodze powrotnej również pełna satysfakcja bo pogoda zrobiła Rochowi dobrze i w końcu przestał siedzieć w domu. Jutro prognozy też są obiecujące i oby nadal były bo apetyt wzrósł, a stłumiona cykloza znowu daje o sobie znać. Nogi same rwą się do pedałowania.
| Na zakończenie zdjęcie roweru, bo Roch robił jako statyw aparatu:
| ` <http://1.bp.blogspot.com/_l3xxz211CJ0/SXsu5RrWTOI/AAAAAAAAAvo/ffiWt_cCMR0/s1600-h/DSCN2773.JPG>`__\ Roch pozdrawia Czytelników.
| P.S: Blog ożył!
