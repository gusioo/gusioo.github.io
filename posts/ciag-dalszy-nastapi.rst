Ciąg dalszy nastąpił
####################
:date: 2010-12-15 17:41
:author: Roch Brada
:tags: Oboczności
:slug: ciag-dalszy-nastapi
:status: published

| -- *"Halo, halo, a pan dokąd?"* -- Zakrzyknęła głowa wystająca zza wysokiego biurka.
| -- *"Ja? Do Firmy"* -- Odpowiedział Roch.
| -- *"Dokument ze zdjęciem poproszę"* -- Odpowiedziała głowa.
| -- *"Tymi drzwiami, na drugie piętro i korytarzem w lewo"* -- Dowiedział się Roch.
| Uzbrojony, w identyfikator z napisem *"gość"*, Roch wszedł na drugie piętro, skręcił w lewo, poszedł do pokoju 202. Tam czekała na niego osoba, z którą Roch miał odbyć rozmowę wstępną. Cała ta cisza była spowodowana właśnie przygotowywaniem się do rozmowy kwalifikacyjnej, a że praca była fajna to Roch podszedł do tego na serio.
| Przygotował kilka programów, stare poprawił, nowe udoskonalił, poczytał i mógł iść rozmawiać. Wszystko szło jak po maśle, wpierw opis Firmy, później rozmowa w języku angielskim, w końcu po polsku, potem jeszcze cztery zadania programistyczne do rozwiązania; maglowali Rocha dobrą godzinę, Roch odpowiadał. Część pytań Roch zaliczył, część sobie darował. Maglujący pisał, zaznaczał, kiwał głową. W końcu Roch pochwalił się swoimi programami, tutaj pojawił się uśmiech na twarzy maglującego.
| Koniec końców Roch nie jest pewien, czy zdał, czy nie bowiem usłyszał sakramentalne *"skontaktujemy się z panem"* i od razu pojawiło się skojarzenie z "Porankiem kojota":
| 
| Co z tego wyjdzie czas pokaże, ale -- dmuchając na zimne -- Roch nie porzuci przekopywania kanałów RSS z ofertami fajnej pracy dla fajnego Rocha.
