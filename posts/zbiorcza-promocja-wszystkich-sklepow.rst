Zbiorcza promocja wszystkich sklepów
####################################
:date: 2010-06-30 17:58
:author: Roch Brada
:tags: Cross Country, Dolomity, Awaria, Sucha Góra
:slug: zbiorcza-promocja-wszystkich-sklepow
:status: published

| Na początku sprawy formalne, czyli dzisiejszy wypad; początkowo Roch chciał wybrać się na lotnisko, aby zobaczyć zepsutego Cargojet`a lecz ostatecznie uległ on naciskom i gwałtom zaprzyjaźnionego *"Guru Lotniczego"* i wybrał się w teren. Na początek Roch pojechał na Dolomity, tam wjechał w pokrzywy do kolan dzięki czemu ta część nóg została uodporniona na reumatyzm. Później Roch pojechał na Suchą Górę i tam stała się rzecz, która stać się nie miała.
| Otóż gwóźdź przebił oponę Rochowego towarzysza. Na szczęście Roch zaopatrzony był w zestaw pierwszej pomocy, ale próba ratowania dętki zmasakrowanej gwoździem skończyła pieszą wycieczką do domu. Trzeba będzie zaopatrzyć się, oprócz łatek, w dętkę, bo nigdy nie wiadomo na co się wjedzie.

.. raw:: html

   <div style="text-align: center;">

\***\*

.. raw:: html

   </div>

| A teraz sprawy związane z chęcią promowania się innych stron na Rochowym blogu. Mocno wątpliwe jest to, iż Roch zyskał taką popularność, że firmy chcą się u niego promować, a jednak Roch od czasu do czasu dostaje maile z propozycją promocji w zamian za coś. Przykładem niech będzie fragment maila, który przyszedł dosłownie chwilę temu:

   .. raw:: html

      <div class="MsoNormal">

   *Reprezentuję sklep internetowy \****.pl. W naszym asortymencie znajdują się: (...). Chcemy wspierać ludzi, którzy w aktywny i ciekawy sposób spędzają wolny czas i dzielą się swoimi pasjami i przeżyciami z tym związanymi z innymi.*

   .. raw:: html

      </div>

   .. raw:: html

      <div class="MsoNormal">

   *Pana blog idealnie wpisuje się w ten model. Czy byłby Pan zainteresowany współpracą, bądź wymianą, oto kilka możliwości:*

   .. raw:: html

      </div>

   .. raw:: html

      <div class="MsoNormal">

   *W zamian za link na Pana stronie możemy zaoferować(...)*

   .. raw:: html

      </div>

| Później została wymieniona lista darmowych usług jakie w zamian za link Roch mógłby dostać. Wcześniej też przychodziły takie maile i Roch cały czas, z uporem maniaka odpisywał, że Blog nigdy nie będzie komercyjny, a on nigdy nie będzie na nim zarabiał.
| Zatem Roch, w tej notce, zbiorowo promuje wszystkie sklepy, które już Rochowi coś zaoferowały lub zaoferują mu coś w przyszłości. Szanowni przedstawiciele handlowi, czujcie się wypromowani, zareklamowani i dopieszczeni, a maili nie przysyłajcie, bo i tak lądują w koszu ze znaczkiem *"Spam"*.
| Roch pozdrawia Czytelników.

.. raw:: html

   </p>
