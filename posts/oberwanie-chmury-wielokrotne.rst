Oberwanie chmury. Wielokrotne.
##############################
:date: 2011-04-30 17:03
:author: Roch Brada
:tags: Oboczności
:slug: oberwanie-chmury-wielokrotne
:status: published

| Po raz pierwszy Roch musi skrytykować serwis pogodowy `YR.no <http://www.yr.no/>`__, bo dał ciała na całej izobarze. Po pierwsze od rana były słoneczka, nawet po *"next update around 10:00"* były słoneczka, a więc Roch był przekonany, że dziś będzie rowerował. Jednak po obiedzie zaczął padać grad (`lub krupy lansowane przez jednego z Czytelników <http://gusioo.blogspot.com/2011/04/korzystajac-z-chwili-przerwy.html?showComment=1302880138285#c8410742214638748236>`__). Później był deszcz, a jeszcze później oberwanie chmury. Wielokrotne i dopiero teraz, w momencie kiedy Roch stuka w klawisze, zrobiło się jako tako, ale asfalt mokry więc rower odpada albowiem Roch byłby cały mokry.
| Siedzi więc przed komputerem i myśli co ze sobą począć; jak tak dalej pójdzie to Roch pójdzie spać i odeśpi cały tydzień (bez jednego dnia) wstawiania z kurami. Według wcześniej linkowanego YR jutro ma być ładnie, ale czy to się sprawdzi to okaże się dopiero w momencie kiedy spadnie deszcz (lub nie). Okazuje się, że nawet najlepszym zdarzają się wpadki, choć na dużo mniejszą skalę niż naszym lokalnym szamanom od pogody.
| Roch pozdrawia Czytelników.
