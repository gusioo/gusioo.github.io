Czy istnieje zakaz wchodzenia do sklepu rowerowego?
###################################################
:date: 2011-11-08 17:58
:author: Roch Brada
:tags: Zakupy
:slug: czy-istnieje-zakaz-wchodzenia-do-sklepu
:status: published

| Notka nie będzie opisywała wypadu rowerowego, ale temat będzie jak najbardziej rowerowy. Wracając z pracy Roch musiał podjechać do zaprzyjaźnionego Adventure kupić dętkę, bo w rowerze mamy się przebiła i trzeba było wymienić na nową. Po wejściu do sklepu Roch poczuł się jak alkoholik w monopolowym i jedna [STRIKEOUT:małpka] dętka nie była w stanie zaspokoić chęci posiadania czegoś świeżego w rowerze. W końcu Roch przypomniał sobie, że potrzebuje siodełko, bo stare jest skrzywione i zaczęła z niego schodzić skóra.
| Chwilę później Roch stał się posiadaczem nowego siodełka Fizik Nisene. Nie ma dziurki, ale za to jest miękkie i wygodne, o czym Roch przekona się jutro, bo dziś nie chciało mu się szukać bankomatu. Siodło zostało odłożone i Roch mógł spokojnie wyjść ze sklepu wiedząc, że zaspokoił swoje rowerowe uzależnienie. Jutro lub w najbliższym czasie będą zdjęcia nowego nabytku.
| Roch pozdrawia Czytelników.
| PS.
| Witamy Blog rowerowy na `Google+ <https://plus.google.com/u/0/b/101782643417446298502/>`__. Kto ma ten może dodać do kręgów.
