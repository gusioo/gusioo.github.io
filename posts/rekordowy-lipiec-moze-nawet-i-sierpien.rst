Rekordowy lipiec, a może nawet i sierpień
#########################################
:date: 2017-08-09 20:00
:author: Roch Brada
:tags: Rower, Michalina, Prezent, Staś, Oboczności
:slug: rekordowy-lipiec-moze-nawet-i-sierpien
:status: published

| Spokojnie, Roch nie będzie narzekał na pogodę. Będzie on opisywał jak to w lipcu przejechało mu się prawie 130 kilometrów na rowerze. Tak, w jeden miesiąc dokonał tego, czego kiedyś nie mógł zrobić przez cały rok. Roch się rozkręcił, choć do lepszych wyników miesięcznych jeszcze mu dużo brakuje to jednak więcej niż 100 w jeden miesiąc to duży sukces. Wszystko dzięki przejażdżkom rowerowym.
| Dla tych co nie wiedzą o czym Roch pisze to szybkie wyjaśnienie: przejażdżki rowerowe to coś jak obiady czwartkowe u króla Stanisława Augusta Poniatowskiego z tym, że odbywają się codziennie a w weekendy nawet dwa razy dziennie. Podczas tych przejażdżek Michalina wymyśla trasy, a Roch z Żonką i Stasiem posłusznie pedałują. Zazwyczaj jest to około 4 kilometrów, ale są takie co mają 6 kilometrów.

.. raw:: html

   <div class="separator" style="clear: both; text-align: center;">

` <https://1.bp.blogspot.com/--tW3j_2-ANc/WYrAVhPxn-I/AAAAAAABivs/73s147uOuE07OWfuj_aMMSe0TZJs8i29gCKgBGAs/s1600/IMG_20170806_121109-01.jpeg>`__

.. raw:: html

   </div>

| Po chorobie i powrocie do pracy Roch ma trochę mniej czasu na pedałowanie, ale może kiedyś się uda pojechać na wieczorną wycieczkę, o ile dzieci wytrzymają. Michalinie tak się spodobało pedałowanie, że powoli zaczyna się przymierzać do Rochowego roweru. I już sięga do kierownicy, ale do pedałów jeszcze nie. Jednak kiedy już dorośnie to Roch ma jej oddać rower, ale musi być różowy i w motylki. Inaczej Michalina nie chce roweru od Rocha. Oczywiście jeszcze obecny rower nie dotarł się porządnie, a ona już wspomina, że chce nowy. Taki z przerzutkami i hamulcami na kierownicy. I jak tak dalej pójdzie to co roku Roch będzie kupował nowy rower bo Miśka strasznie szybko z nich wyrasta. Jednak nic się nie zmarnuje bo Staś wciągnął bakcyla rowerowego i zaczął jeździć na swoim odpychaczu. Sam się domaga jeżdżenia, więc wszystko poszło w dobrym kierunku. A to dzięki Żonce, która zmotywowała Stasia do rowerowania.
| I na koniec nowy prezent rowerowy. Tak się złożyło, że Roch niedługo ma urodziny. Kolejna 18-tka przed nim. Dzieciory nie wytrzymały i już dziś wręczyły Rochowi prezent urodzinowy. Same pakowały, same wybierały i same rano wręczyły. Przed tym umówiły się, że obudzą Rocha.
| - *"Tatę obudzimy"* - Powiedziała Michalina do Stasia.
| - *"Pogilgamy go po nogach"* - Dodała.
| I tak Roch wstał i dostał prezent. A jaki to prezent? Ano taki śliczny:

.. raw:: html

   <div class="separator" style="clear: both; text-align: center;">

` <https://2.bp.blogspot.com/-oSe2DvEFfI4/WYrB3PUqeyI/AAAAAAABiv8/pyR9WK5W45A1K2HQQOuHF-KXQZaC9O9ewCKgBGAs/s1600/IMG_20170809_063703-01.jpeg>`__

.. raw:: html

   </div>

| 
| Dzwonek w kształcie biedronki. Oczywiście relacja z montażu będzie miała swój finał na blogasku.
| Roch pozdrawia Czytelników.
| PS.
| Uprzedzając lawinę życzeń - jest jeszcze za wcześnie.

.. raw:: html

   </p>
