Gdy nie ma co robić
###################
:date: 2008-12-25 17:47
:author: Roch Brada
:slug: gdy-nie-ma-co-robi
:status: published

| - *Mogłyby się już skończyć te Święta* - Pomyślał Roch, któremu od jakiegoś czasu wszystko jedno.
| - *Nic tylko jedzenie i spanie* - Myślał dalej.
| - *Koniec dumania zaraz mi pęcherz pęknie* - Skończył myślenie i zwalił się z łóżka.
| Tak zaczął się pierwszy dzień Świąt. Początkowo Roch nie myślał, że będzie umierał z nudów, ale wraz z upływem godzin nabierał przekonania, że zanudzi się na śmierć. Do południa to jeszcze jakoś leciało, ale później jakoś wszystko się załamało i Roch permanentnie nie miał co do roboty.
| Zabrał się zatem za lutowanie, ale nim rozgrzał lutownicę ochota przeszła, później były próby wyczyszczenia roweru, ale to jeszcze szybciej się skończyło bo już w fazie planowania. Następnie Roch chciał iść na rower, ale śnieg go odstraszył i mróz zresztą też.
| Roch postanowił, że resztę dnia palcem nie kiwnie bo nawet gdy palec się poruszy to reszta Rocha jakoś odmawia współpracy, a tu jeden dzień tego świątecznego szału, a potem wraca normalność. Roch odlicza godziny bo ileż można siedzieć z głową w talerzu.
| Roch pozdrawia Czytelników.
