Zaraz po deszczu
################
:date: 2008-07-24 20:50
:author: Roch Brada
:slug: zaraz-po-deszczu
:status: published

| Pogoda chyba postanowiła wynagrodzić Rochowi wszystkie swoje kaprysy. Pomimo, że od rana lało jak z cebra Roch nie poddawał się i planował kolejny mało ekscytujący wypad. Z upływem dnia pogoda poprawiał się, aż w okolicach 17\ :sup:`00` wypogodziło się całkowicie. Wyszło słońce, asfalt zaczął przesychać.
| Roch postanowił pojechać do Rept zrobić jakieś mało ciekawe zdjęcia, które potem mógłby umieścić na blogu i pokazać jakim jest fotograficznym antytalenciem. Opłacało się wozić z sobą aparat bo pogoda ponownie zrobiła Rochowi dobrze.
| Na Reptach bowiem pojawiła się mgła, która w połączeniu ze słońcem dawała ciekawe efekty. Roch zatrzymał się i postawił rower z boku tak, żeby nie przeszkadzał innym, potencjalnym, rowerzystom. Co chwilę było słychać, jak Roch "strzela", do póki nie okazało się, że akumulatorki są słabe, a i na karcie pamięci kończy się miejsce.
| I ponownie Roch dał ciała bo zapomniał naładować ba(k)terie i zgrać starsze zdjęcia. No cóż, Roch już w podeszłym wieku jest i nie o wszystkim może pamiętać. Poza tym jest zarobiony i w ogóle..
| Na koniec słaba próbka twórczości Rocha:
| 
| Więcej można zobaczyć tutaj: `klik <http://picasaweb.google.pl/feflik/Repty>`__
| Roch pozdrawia Czytelników.
