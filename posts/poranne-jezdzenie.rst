Poranne jeżdżenie
#################
:date: 2011-07-02 17:00
:author: Roch Brada
:tags: Nowe Chechło, Elektronika, Świerklaniec
:slug: poranne-jezdzenie
:status: published

| Pogoda ostatnio nie była łaskawa dla Rocha; ciągle padało, a w Katowicach dochodziło do tego, że pokonanie 20 metrów z firmy do samochodu kończyło się mokrą koszulką i zalanymi butami. Dziś, chcąc pokonać wredną pogodę, umówił się z Koyocikiem na poranne jeżdżenie. Co prawda to Koyocik wyciągnął Rocha na rower, ale koniec końców Roch też był zadowolony z tego, że jeździł rano, bo popołudniu może zająć się pisaniem notki i zabawą wyświetlaczem LCD.
| Rowerowanie było tradycyjne, czyli kawa w Świerklańcu i powrót do Tarnowskich Gór. Po powrocie jeszcze wizyta w zaprzyjaźnionym Adventure ponieważ Roch ma chrapkę na nową ramę. Póki co jeszcze nic nie pisze, bo dystrybucja tej firmy w Polsce leży i kwiczy i trzeba będzie uruchomić kontakty żeby *"znajomy znajomego, który ma znajomego i ten znajomy ma znajomego, który pracuje w sklepie, w którym wszyscy się znają i kochają"* mógł zorganizować jedną sztukę ramy za rozsądne pieniądze. Okazuje się, że aby teraz kupić samą ramę, bez reszty roweru, trzeba się nieźle nagimnastykować, ale od czego ma się zaprzyjaźniony Adventure.
| Jeśli wszystko pójdzie dobrze to już na przyszły sezon Roch powinien mieć *"nowy stary"* rower, koniecznie w czerwonym kolorze, bo jeśli kupować Ferrari wśród rowerów to musi mieć klasyczny, czerwony, kolor i równie klasyczny żółty napis choć o taki zestaw jest coraz trudniej. Na zakończenie mapka z trasą: \ `Poranne jeżdżenie <http://www.crossingways.com/Track/Poranne_jezdzenie_17808.en>`__.
| Roch pozdrawia Czytelników.
| PS.
| Wyświetlacza działa. Pora na komunikację z komputerem.

.. raw:: html

   <div class="separator" style="clear: both; text-align: center;">

` <http://1.bp.blogspot.com/-4TN7DzD23zE/Tg8xzymhA6I/AAAAAAAADx8/Fxkaa488NwM/s1600/lcd_2_lines.jpg>`__

.. raw:: html

   </div>

.. raw:: html

   </p>
