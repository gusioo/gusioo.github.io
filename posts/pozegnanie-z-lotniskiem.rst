Pożegnanie z lotniskiem
#######################
:date: 2011-10-23 15:49
:author: Roch Brada
:tags: Chechło, Ożarowice, Brynica, Nowe Chechło, GPS, Lotnisko
:slug: pozegnanie-z-lotniskiem
:status: published

| Niedziela zapowiadała się na pochmurną, ale z biegiem czasu robiło się coraz ładniej i Roch zaraz po obiedzie poszedł na rower. Musiał iść. Musiał przemyśleć kilka spraw, a najlepiej myśli się na rowerze, a jeszcze lepiej jeśli Roch pedałuje w stronę lotniska. Długa trasa pozwala na głębokie przemyślenia, a tego Rochowi było dziś potrzeba. Ciepło nie było, ale Roch ciepło się ubrał, owinął twarz i pojechał przed siebie. Chciał ostatni raz zobaczyć lotnisko, położyć się na trawie i zobaczyć jak przelatuje nad nim samolot.
| `Lotnisko, ostatnia wizyta <http://www.flickr.com/photos/gusioo/6272067297/>`__\ Droga przyjemna, w lesie sucho i pełno rowerzystów chcących -- podobnie jak Roch -- wykorzystać do maksimum ciepłe i pogodne dni. Na miejscu Roch widział ogon `CargoJeta <http://www.flickr.com/photos/gusioo/sets/72157626467915094/>`__ i kilka innych stojących pod terminalem. Powstało zdjęcie dokumentujące osiągnięcie zaplanowanego celu, czyli lotniska. Nic niestety nie chciało wytoczyć się spod terminala, więc Roch szybko schował telefon, ubrał rękawiczki i ruszył w powrotną drogę. Pierwsza wersja była taka żeby jechać prosto do domu, ale wyszło słońce i Roch odbił w lesie w jakąś ścieżkę i dojechał nią do Chechła. Tam też sporo ludzi jeździło na rowerach, czyli nie tylko Rochowi chce się jeździć.
| Przy czterdziestym kilometrze zaczęło mu się robić zimno i stwierdził, że to zupełnie wystarczy i pora wracać do domu. Jakby nie patrzeć to już koniec października i można szaleć, ale z umiarem. Łatwo przesadzić i złapać jakiegoś paskudnego wirusa. W domu gorąca kawa postawiła Rocha na nogi i pewnie na tych nogach dochodzi do wieczora. Z wypadu powstał ślad GPS, ale jakiś oszukany. Według telefonu Roch pojechał, ale nie wrócił, a to nie prawda. Trzeba będzie rozejrzeć się za jakimś alternatywnym oprogramowaniem zapisującym ślad GPS. Dla ciekawskich ucięty ślad GPS: \ `Pożegnanie lotniska <http://www.crossingways.com/Track/Pozegnanie_z_lotniskiem_19245.en>`__.
| I na koniec Roch w wersji jesiennej:

.. raw:: html

   <div class="separator" style="clear: both; text-align: center;">

`Roch w wersji jesiennej <http://www.flickr.com/photos/gusioo/6272067965/>`__

.. raw:: html

   </div>

| 
| Roch pozdrawia Czytelników.

.. raw:: html

   </p>
