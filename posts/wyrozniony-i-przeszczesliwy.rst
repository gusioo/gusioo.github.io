Wyróżniony i przeszczęśliwy
###########################
:date: 2009-06-08 21:29
:author: Roch Brada
:tags: Oboczności
:slug: wyrozniony-i-przeszczesliwy
:status: published

| Nadszedł ten dzień, w którym Roch przyodział garnitur, lakierki, szczęśliwy krawat i do kieszeni włożył guzik. Nadszedł czas obrony dyplomu, który w pocie czoła Roch tworzył, a dzięki któremu zaraził się elektroniką. Na miejscu Roch spojrzał na “wokandę”, aby sprawdzić który jest do stracenia.
| - *Ku*a mać, pierwszy jestem* – syknął Roch przez zęby i oparł się o ścianę.
| Jednak rozpoczęcie przeciągnęło się i Roch dostał gratis godzinę stresu ekstra, a dodatkowo nie mógł się ruszyć z miejsca, bo nie wiadomo kiedy komisja się zbierze, a pęcherz rósł. W końcu wszystko było gotowe i Roch wkroczył do sali, gdzie czekało dwóch gniewnych i Promotor.
| Prezentacja, przemowa i w końcu trzy pytania, ale bez kół ratunkowych. Roch był wolny, stres odszedł, pęcherz zmalał, dłonie zrobiły się suche, Rochowi zrobiło się wszystko jedno. Po nim jeszcze dwie osoby i można było przyjąć z godnością decyzję dwóch gniewnych i Promotora.
| - *Mam zaszczyt ogłosić, że wszyscy Panowie zdali* – Powiedział pierwszy gniewny.
| Przyszła pora na ogłoszenie ocen. Pan gniewny czyta:
| - *Pan X otrzymał ocenę dobry* – Pierwszy uśmiech.
| - *Pan Y otrzymał ocenę dostateczny* – Drugi uśmiech.
| - *Kurna, idzie w dół. To nie wróży dobrze* – Pomyślał Roch.
| - *Przy panu Bradzie zatrzymamy się chwilę* – Powiedział Pan Gniewny.
| - *No tak, kopcie leżącego* – Myślał Roch.
| - *Pan Brada ocena bardzo dobry* – Powiedział Pan Gniewny – *zgodnie z regulaminem komisja postanowiła wyróżnić Pana Bradę za pracę i za średnią ocen ze studiów. Gratulujemy Panu* – Roch stanął jak wryty, nie chcąc uwierzyć w to co usłyszał.
| Później standardowe gratulacje uściski i wymiana zdań z Promotorem, a także – co Rocha zdziwiło – z profesorem, który zapamiętał Rocha z zajęć elektroniki.
| Cóż tu dużo pisać – Roch jest inżynierem, w dodatku wyróżnionym i przeszczęśliwym.
| Roch pozdrawia Czytelników.
