Dzień #4: powrót na siodełko
############################
:date: 2016-08-22 23:53
:author: Roch Brada
:tags: SieMotywuje
:slug: dzien-4-powrot-na-siodeko
:status: published

| `Po dwóch dniach bez roweru <https://gusioo.blogspot.com/2016/08/to-nie-koniec-motywacji.html>`__ Roch stwierdził, że pora wsiadać na siodełko i przejechać znowu parę kilometrów szczególnie, że pogoda zaczęła zachęcać do przejechania się po okolicy. Rano było jeszcze szaro i ponuro, ale popołudniu zaczęło się wypogadzać i po powrocie z pracy Roch mógł śmiało iść na rower, ale nie sam.

.. raw:: html

   <div class="separator" style="clear: both; text-align: center;">

` <https://1.bp.blogspot.com/-LVosD-lLff8/V7tw_R4wLRI/AAAAAAABAYw/N5pC5WGOYNw-YJY8TVeLlXvmzVqcvO8cQCKgB/s1600/IMG_20160822_194521-01.jpeg>`__

.. raw:: html

   </div>

| Najpierw Michasia powiedziała, że chce iść z Rochem na rower, ale Roch musi ubrać *"te dziwne buty co robią puk puk"*, kask i rękawice. Bo Michasia też ma kask i rękawiczki na rower więc Roch nie może odstawać dizajnem od niej.
| Było nie było Roch wziął kask, założył rękawiczki, ale od butów udało mu się wymigać. Jak jeździ z Michaliną to ewentualne kolizje łatwiej uratować nie będąc wpiętym w pedały, a poza tym jakby Michalinę poniosła ułańska fantazja przed przejściem dla pieszych to Rochowi łatwiej jest zeskoczyć z roweru i dogonić ją mając na stopach buty, w których palce się zginają.
| Wspólnie przejechali się kawałek, ale oczywiście nie mogło obyć się bez wywrotki, a Roch mówił, że na *"tych kamyczkach"* to jest bardzo łatwo się wywrócić, ale Michasia swoje wiedziała. Płaczu było mało, potem analiza tego jak to się stało, zrywanie kwiatków dla Mamy i powrót do domu. Tam akcja *"jestem zmęczona i chce spać"*, później jeszcze tylko godzina zasypiania i już o 22\ :sup:`00` można było iść na rower. Ale zaraz zaraz - jeszcze trzeba znaleźć to, a później klucze, a jeszcze telefon i buty, które zawsze są w innym miejscu.
| Po 22 minutach Roch już zamykał garaż i wsiadał na rower. Trasa ta sama, nie ma co ulepszać czegoś co jest dobre z natury bo wymyślone przez Rocha. Dziś planował przejechać *"kokardkę"* dwa razy, ale przy końcu robiło mu się zimno i chciało się pić. Chwilę stał pod bramą i dumał nad tym, czy nie iść do domu przebrać się i napić, ale perspektywa zabawy ze Stasiem o 5\ :sup:`00` rano wygrała. I zaraz, po kliknięciu *"Opublikuj"*, Roch kładzie się spać. Ząbkowanie to straszny okres.
| Na jutro plan jest konkretniejszy - zabrać butelkę wody, włożyć coś cieplejszego i spróbować przejechać kokardkę dwa razy, o ile nie będzie godzinnego zasypiania i akcji *"jestem zmęczona i chcę iść spać"*.
| Na zakończenie kokardka:

.. raw:: html

   <div style="text-align: center;">

.. raw:: html

   </div>

.. raw:: html

   <div style="text-align: center;">

.. raw:: html

   <iframe allowtransparency="true" frameborder="0" height="405" scrolling="no" src="https://www.strava.com/activities/685344716/embed/c9241622d3c21cf86c7f9271b75d013e45899bb3" width="590">

.. raw:: html

   </iframe>

.. raw:: html

   </div>

.. raw:: html

   <div style="text-align: left;">

Roch pozdrawia Czytelników.

.. raw:: html

   </div>

.. raw:: html

   </p>
