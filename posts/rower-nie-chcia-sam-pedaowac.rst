Rower nie chciał sam pedałować
##############################
:date: 2009-08-16 17:57
:author: Roch Brada
:tags: Nowe Chechło, Radzionków, Dobieszowice, Piekary Śląskie, Szosa, Świerklaniec
:slug: rower-nie-chcia-sam-pedaowac
:status: published

| Nawet dzisiaj rower nie chciał przejąć na siebie obowiązku, który musi być spełniony, aby móc jechać. Mowa, oczywiście, o pedałowaniu, które jest kluczowym elementem w procesie przemieszczania się z punktu A do punktu B. Skoro już jesteśmy przy przemieszczaniu się to Roch, w swoje święto, przemieścił się do Świerklańca, z którego pojechał do Piekar Śląskich i tam spotkał znajomego kolarza, z którym dokończył przemieszczanie się, bo w grupie raźniej.
| Problem z tym kolarzem był jeden. Miał on rowerek szosowy - i o ile Roch nie odstawał od niego kooltowością sprzętu - o tyle z prędkością było gorzej. U niego dwa obroty korbą to u Rocha co najmniej dwadzieścia, a pełni szczęścia dopełniły cienkie opony i mniejsza waga.
| Roch dotrzymywał tempa, ale czekał na moment, w którym płuca z niego wypadną, ale efektem tego "pościgu" jest średnia prędkość 24km/h na odcinku 40 kilometrów. Później lans w świerklanieckim parku i powrót do domu, trochę wolniejszy, ale i tak licznik nie pokazywał mniej niż 30km/h.
| Cóż, mając już 25 lat można powiedzieć, że Roch nie może przekraczać granic, które do tej pory nie stanowiły dla niego najmniejszego problemu.
| Tym wszystkim, którzy o Rochu pamiętali wielkie i serdeczne dzięki.
| Roch pozdrawia Czytelników.
