Awaryjny dzień
##############
:date: 2010-10-28 17:25
:author: Roch Brada
:tags: Oboczności, Elektronika
:slug: awaryjny-dzien
:status: published

.. raw:: html

   <div class="separator" style="clear: both; text-align: center;">

` <http://1.bp.blogspot.com/_l3xxz211CJ0/TMmSVRNIJBI/AAAAAAAADoU/vNCnbDp6ED4/s1600/SIGMA.jpg>`__

.. raw:: html

   </div>

Do popołudnia wszystko miało się dobrze; Roch jeździł to tu, to tam, załatwiał co miał załatwić, ale w końcu wrócił do domu i postanowił, że pójdzie pojeździć na rowerze. Pogoda ładna, lekki wiaterek, ale da się wytrzymać i można jeździć. Jednak -- i tak już mocno sfatygowany -- licznik nie wytrzymał próby i rozpadł się kompletnie. Dokładnie to oderwał się kabelek od podstawki w taki sposób, że naprawa, o ile w ogóle możliwa, jest nieopłacalna ponieważ nowy licznik to koszt około 100 zł, a poparzone palce są bezcenne.
A skoro Roch poruszył temat poparzonych palców to wypada napisać o postępach w budowaniu *"Rowerowego Robota Rocha"*. Otóż temat wcale nie umarł, ale z powodu kryzysu jego priorytet nieco zmalał, ale wciąż jest rozwijany. Przez chwilę Roch poddał się, bo nie dało się przylutować mikroskopijnego układu, ale dziś zrobił z tym porządek. Układ co prawda był uszkodzony (przegrzany lutownicą) i trzeba było go jakoś usunąć z płytki, a jednocześnie nie spowodować jej uszkodzenia.
Po wielu kontaktach palców z grotem lutownicy Roch sięgnął po ostateczne rozwiązanie, czyli odcięcie *"nóżek"* od *"korpusu"*. I tak 18 PLN przeszło do historii i wylądowało w szufladzie oznaczonej jako *"eksperymenty"*. Kolejnych osiemnastu złotych Roch nie przeżyje dlatego będzie musiał poszukać kogoś, kto mu to wlutuje. Na początek Roch uderzy do swojego Guru Elektronicznego, może będzie miał chwile czasu na pomoc młodszemu koledze. Na zakończenie pamiątkowe zdjęcie beznogiego układu:

.. raw:: html

   <div class="separator" style="clear: both; text-align: center;">

` <http://2.bp.blogspot.com/_l3xxz211CJ0/TMmVKpo97mI/AAAAAAAADoY/TtUw_mvCFBg/s1600/PCB2.jpg>`__

.. raw:: html

   </div>

Roch pozdrawia Czytelników.

.. raw:: html

   </p>
