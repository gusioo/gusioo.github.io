Samochód umyty - lało będzie przez tydzień
##########################################
:date: 2011-06-18 19:03
:author: Roch Brada
:tags: Brynica, Świerklaniec, Lotnisko
:slug: samochod-umyty-lao-bedzie-przez-tydzien
:status: published

| Od początku sobota była pochmurna, ale nic nie zapowiadało deszczu. Po porannych obowiązkach Roch zjadł obiad i pomknął na spotkanie z Koyocikiem i Utkiem. Oboje byli ograniczeni czasowo więc szybka kawa i powrót do domu. Roch zabrał się z nimi i dojechał aż pod lotnisko, w międzyczasie startowały dwa WizzAir, ale pogoda nie dopisała i Roch nie miał na plecach aparatu.
| `B747-400F on EPKT/KTW <http://www.flickr.com/photos/gusioo/4757297746/>`__\ Skoro już jesteśmy przy lotniczych sprawach to mało kto wie, że w czwartek i piątek lądowały dwie sztuki, tak dobrze czytacie Czcigodni -- dwie sztuki, Boeingów 747-400F linii AtlasAir, o których Roch pisał w notce \ `Pierwszy prawdziwy spotting <http://gusioo.blogspot.com/2010/06/pierwszy-prawdziwy-spotting.html>`__. Tym razem były aż dwa, ale o takich godzinach, że Roch był w pracy, a nie może sobie pozwolić na luksus urlopu bo *"przylatuje samolot"*. I tak już uważany jest za świra, bo paraduje w koszulce z Boeingiem 747 na plecach. O wizycie JumboJet'ów można przeczytać na stronach `Dziennika Zachodniego <http://www.dziennikzachodni.pl/stronaglowna/416619,boeing-747-400-f-na-lotnisku-w-pyrzowicach-zdjecia,id,t.html?cookie=1>`__, a samego B747 można zobaczyć na obrazku obok.
| Bardzo fajnie, że nasze lotnisko idzie w ruch cargo, bo to i fajniejsze samoloty, a i dla lotniska prestiż, bo *"ruchem cargo otwiera oczy niedowiarkom"* (trawestując cytat z Misia). Oby więcej takich samolotów. Wracając jednak do roweru: w drodze powrotnej Roch złapał deszcz, ale lekki i przelotny i na szczęście wrócił suchy do domu.
| Później pojechał umyć samochód i tym samym rozpoczął okres opadów deszczu, bo tak jest zawsze -- czysty samochód = deszcz przez tydzień, co najmniej. Jutro mogłoby jeszcze nie padać, w końcu ostatni wolny dzień to trzeba go spędzić na rowerze.
| Roch pozdrawia Czytelników.
