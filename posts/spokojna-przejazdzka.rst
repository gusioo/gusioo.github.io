Spokojna przejażdżka
####################
:date: 2011-07-16 16:52
:author: Roch Brada
:tags: Cross Country, Dolomity, Radzionków
:slug: spokojna-przejazdzka
:status: published

| W końcu nastał weekend i Roch mógł zacząć regenerować się po całym tygodniu większego *(lub mniejszego)* wysiłku związanego z wymyślaniem coraz to nowych rozwiązań, a także uczeniem się, bo do doskonałości jeszcze mu daleko. W dodatku przyszło mu poprawiać po kimś kod, co nie jest łatwym zadaniem szczególnie kiedy komentarz brzmi mniej więcej tak: *"przypisanie do zmiennej"*. W tym momencie nasuwają się setki pytań, na które nie ma kto odpowiedzieć, ale nie o tym miało być, w końcu jest sobota.
| Jak w prawie każdy weekend Roch starał się jeździć na rowerze. Dziś na szczęście pogoda dopisała więc można było organizować jakieś rowerowe towarzystwo, ale ostatecznie Roch jeździł sam, bo rano nie mógł, a popołudniu nie było chętnych. Skoro Roch jeździł sam to wybrał się na `Dolomity <http://mapy.google.pl/maps?q=Ma%C5%82a,+Tarnowskie+G%C3%B3ry&hl=pl&ie=UTF8&ll=50.414767,18.851509&spn=0.00415,0.009645&sll=52.025459,19.204102&sspn=8.209876,19.753418&t=h&z=17>`__ na szybką przejażdżkę i powrót do domu. Samemu jeździ się nudno i nawet nie pomogła nawet `muzyka <http://www.youtube.com/watch?v=lZ1pPEiqbDI>`__.
| Po raz kolejny Roch musi przesunąć `zapowiadany wypad  do Lublińca <http://gusioo.blogspot.com/2011/06/lubliniec-opanowany.html>`__, tym razem z powodu niepewnej pogody czyli burz, które rozszalały się nad Rochową okolicą. Jeśli tylko pogoda dojdzie do siebie wtedy Roch zrealizuje zapowiadaną wycieczkę choćby tylko w jedną stronę. W każdym razie plan już jest, droga mniej więcej znana, chęci też są. Brakuje tylko jakiejś stabilnej pogody.
| Na koniec mapka z GPSu, kilometrów mało (o ile GPS dobrze je zliczył), ale za to rower zaliczony: `Dolomity <http://www.crossingways.com/Track/Dolomity_18073.en>`__.
| Roch pozdrawia Czytelników.
