Miesiąc zakończony zlotem
#########################
:date: 2008-11-30 16:33
:author: Roch Brada
:tags: Nowe Chechło, Statystyki, Nowy Album, Świerklaniec
:slug: miesic-zakoczony-zlotem
:status: published

| Co tu dużo pisać, pogoda zaskoczyła Rocha słońcem i ciepłem, a tym samym umożliwiła wyjście na rower. Roch od rana zachowywał się jakby był na rowerowym głodzie. Co chwilę zaglądał do kuchni, podkręcał - za plecami mamy - palnik żeby obiad szybciej się gotował, nawet pokroił kapustę żeby tylko zjeść i wybyć z domu.
| Starania Rocha zostały docenione i już o 12\ :sup:`00` delektował się pysznym rosołkiem i jeszcze pyszniejszymi kluseczkami śląskimi z modrą kapustą. Obiad został wchłonięty w ekspresowym tempie i już pół godziny później Roch wciskał się w rajtki co nie było łatwe, bo chwile wcześniej pochłaniał kluseczki z dziurką w środku i zakąszał czerwoną kapustą, a to wszystko popijał kompocikiem z jabłek. Więc nic dziwnego, że Roch miał problem z wciśnięciem się w spodnie.
| Gdy już uporał się z przeciwnościami losu, wskoczył na rower i poczuł ogarniającą go przyjemność, która zaczynała się na górze Rocha, a kończyła się na jego dole pochłaniając wszystkie członki, końcówki i co tam jeszcze Roch ma.
| - Ooooo taaaaaak - Mruknął pod nosem Roch, a na twarzy pojawił się uśmiech.
| Są dwie na tym Świecie dwie rzeczy, które Rochowi sprawiają taką przyjemność. Jedną z nich jest właśnie rower, a druga to słodka tajemnica Rocha.
| Roch pomknął przed siebie, celem był Świerklaniec bo tam został zaplanowany zlot z Koyocikiem, z którym Roch dawno się nie widział. Oboje uśmiechnięci od ucha do ucha. Jednak uśmiechy były by jeszcze większe gdyby dołączył do nich Reed, a wtedy nic więcej do szczęścia nie trzeba.
| Powrót do domu również był przyjemny mimo, że pod wiatr, ale po takiej długiej przerwie Roch mógłby nawet cały czas pod wiatr pedałować byle na rowerze.
| Humor wrócił, uśmiech też. Jakby Rochowi włożyli nowe akumulatory.
| Zdjęcia ze Świerklańca można obejrzeć w `nowym albumie <http://my.opera.com/Gusioo/albums/show.dml?id=647834>`__ i na `Pikasie <http://picasaweb.google.pl/feflik/Wierklaniec#>`__

.. raw:: html

   <div style="text-align: center;">

\***\*

.. raw:: html

   </div>

| 
| Jako, że dziś miesiąc się kończy wypada go podsumować i umieścić nowe statystyki. Jak można było się domyśleć Roch znalazł się pod kreską i to grubą. Ledwo wyciągnął 200 kilometrów, ale to wina pogody, która w ostatnim dniu miesiąca dokonała częściowej rehabilitacji.
| Tak więc Roch w listopadzie zrobił 283 kilometry w czasie 12 godz. 54 minut ze średnią prędkością 9,35km/h. Wstyd, ale cóż poradzić jak Roch ma śniegofobię.
| Oczywiście plik ze statykami można pobrać stąd:
| `listopad_2008.pdf <http://files.myopera.com/Gusioo/blog/listopad_2008.pdf>`__
| A wszystkie statystyki można znaleźć w:

.. raw:: html

   <iframe marginheight="0" marginwidth="0" style="border: 1px solid rgb(221, 229, 233); margin: 3px; padding: 0pt; width: 240px; height: 66px; background-color: rgb(255, 255, 255);" src="http://cid-00fe7a41121c71d2.skydrive.live.com/embedrowdetail.aspx/Statystyki" scrolling="no" frameborder="0">

.. raw:: html

   </iframe>

| 
| Roch pozdrawia Czytelników i dziękuje Koyotowi za zlot.

.. raw:: html

   </p>
