Dobre wieści z rowerowego podwórka
##################################
:date: 2010-05-25 17:46
:author: Roch Brada
:tags: Cross Country, Dolomity, Zawody, Radzionków, Świerklaniec
:slug: dobre-wiesci-z-rowerowego-podworka
:status: published

| Wczoraj Rochowi nie chciało się pisać, bo w sumie nie było o czym. Deszcz padał - przelotny, bo przelotny - ale skutecznie uziemił Rocha, który chciał iść na rower, ale nie było mu to dane. Dziś natomiast pogoda zapowiadała się całkiem znośnie i Roch zdecydował się wyskoczyć na rower. Miał też w tym pewien interes, o którym będzie za chwilę.
| Początkowo Roch chciał skoczyć tylko do zaprzyjaźnionego Adventure (bo czerwiec za pasem i niedługo będzie lokalne święto rowerowe) po plakaty zawodów rowerowych "Repty 2010" żeby rozkleić je u siebie w okolicy, bo to zwiększa szanse na to, iż frekwencja będzie spora, a może zarażą się rowerem nowe osoby. Wprawne oko obserwatora na pewno zauważy(ło), że pojawiła się na blogu nowa strona "`Repty 2010 <http://gusioo.blogspot.com/p/repty-2010.html>`__", na której są wszystkie szczegóły XIV Mistrzostw w Kolarstwie Górskim. Każdy chętny może się zapisać i wystartować, wpisowe to raptem 5 zł, więc nie majątek, a zabawa jest przednia. Roch też tam będzie, choć raczej zamiast roweru będzie miał aparat.
| Jeśli chodzi o dzisiejszy wypad, to Roch początkowo chciał tylko podskoczyć po plakaty, ale pogoda zaczęła się robić całkiem znośna i tak, od jednego sms`a do drugiego, Roch umówił się na wspólne pedałowanie. Celem owego pedałowania były Dolomity, na których błota było po piasty. Później Roch przeniósł się do Radzionkowa i stamtąd prosta droga do Świerklańca i do domu.
| Dystans udał się ładny, bo 37 kilometrów - po dwóch dniach przerwy - to wynik całkiem akceptowalny, choć nie tak okrągły jak 40 km, ale to na następny raz. Na koniec dnia Roch odnowił jeszcze starą znajomość i dzieki temu ma kolejnego rowerowgo towarzysza, co Rocha cieszy niezmiernie, bo w grupie raźniej.
| Na zakończenie dzisiejszego wpisu Roch jeszcze raz zaprasza na zawody, bo to doskonała okazja spędzić kilka chwil na świeżym powietrzu, pouprawiać bierne i aktywne kolarstwo, a ten kto nie jeździ ma niepowtarzalną okazję zarazić się rowerem, bo to nałóg w 100% bezpieczny, zdrowy i przyjemny. Roch wie, co pisze.
| - Dane wypadu: `BikeBrother <http://www.bikebrother.com/ride/49012>`__.
| Roch pozdrawia Czytelników.
