Dzień zdjęciowy
###############
:date: 2009-09-09 19:08
:author: Roch Brada
:tags: Pniowiec
:slug: dzien-zdjeciowy
:status: published

| Roch postanowił, że pojedzie zrobić jakieś zdjęcia. Bojąc się trochę kolejnej dziury bezpiecznie pojechał na Pniowiec i tam już został. Oparł rower o drzewo i kręcił się w bezpiecznej odległości tak, aby ewentualny nowy właściciel Rochowego roweru był w zasięgu ręki, nogi lub tego co Roch miałby pod ręką.
| ` <http://1.bp.blogspot.com/_l3xxz211CJ0/SqfnGlxZ9hI/AAAAAAAACF4/G4voTsbyxM8/s1600-h/DSC_0804.JPG>`__\ Na szczęście nikogo nie było więc Roch mógł oddać się fotografii, nie myśląc o tym, że rower znika albo zaraz ktoś wlezie w kadr. Pogoda była zacna, ale słońce jeszcze odrobinę za wysoko, a ostatnia lektura `Szerokiego Kadru <http://www.szerokikadr.pl/>`__ nauczyła Rocha, że najlepsze zdjęcia wychodzą jak słońce wschodzi lub zachodzi. Cóż, kolejne zboczenie i kolejne "zasady" do przyswojenia. Po jakiejś godzince z aparatem Roch wsiadł na rower i wrócił do domu.
| W domu miał Roch dalej męczyć zasilacz, ale środa została ogłoszona dniem bez "rżnięcia" i Roch nie dotykał się do zasilacza. We wszystkim trzeba mieć umiar. No może poza rowerem i aparatem.
| Roch pozdrawia Czytelników.
