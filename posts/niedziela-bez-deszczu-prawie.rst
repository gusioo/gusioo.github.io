Niedziela bez deszczu (prawie)
##############################
:date: 2011-06-19 16:12
:author: Roch Brada
:tags: Chechło, Nowe Chechło, Świerklaniec
:slug: niedziela-bez-deszczu-prawie
:status: published

| Wczorajsze prośby zostały wysłuchane i niedziela była bez deszczu, ale pochmurna i wietrzna, a dzięki temu trochę zimna, ale lepsze to niż +30°C w cieniu. Po obiedzie Roch połączył się Koyotem i ustalili wspólnie, że spotykają się na kawie w Świerklańcu. Roch oczywiście spóźnił się, ale nie przewidział tego, że pod wiatr będzie jechał. W końcu jednak dojechał, wypił kawę, przeczekał lekki deszcz i pojechali w kierunku Chechła.
| U celu chwila odpoczynku *(głównie dla Rocha)* i powrót do domu przez las, bo tam mniej wiało. Od teraz może padać ile chce, Roch i tak siedzi od 7\ :sup:`00` do 15\ :sup:`00` w klimatyzowanym pomieszczeniu więc to co za oknem się dzieje mało go interesuje. Przyszły weekend prawdopodobnie będzie należał tylko do Rocha, bo Koyocik wypada z obiegu, a nikt inny nie pali się do pedałowania. Po drodze mamy jeszcze dzień wolny, a może nawet przedłużony weekend, więc notki powinny być częstsze.
| Na zakończenie zapis trasy do kliknięcia i obejrzenia: `Świerklaniec - Chechło <http://www.crossingways.com/Track/Swierklaniec__Checho_17579.en>`__. Kilometrów wyszło całkiem sporo zważywszy to, że Rocha kondycja jest daleko w lesie, ale -- z perspektywy czasu -- bez licznika jeździ się całkiem przyjemnie. Przynajmniej Roch z nikim nie porównuje długości... wypadów. Na każde takie pytanie odpowiada *"nie wiem, nie mam licznika"* i obserwuje zdziwienie rysujące się na twarzy pytającego.
| Roch pozdrawia Czytelników.
