Spotting bez aparatu?
#####################
:date: 2010-08-11 18:15
:author: Roch Brada
:tags: Ożarowice, Brynica, Miasteczko Śląskie, Lotnisko
:slug: spotting-bez-aparatu
:status: published

| Kolejny wypad z Rowerowym Towarzyszem (TM), z którym Rochowi jeździ się doskonale, choć na podjazdach nie jest tak kolorowo. Problemem dla Rocha jest wwiezienie całego siebie na szczyt ponieważ waga Rocha przybrała słuszny kierunek\ :sup:`1`, choć jeszcze tragedii nie ma. Jednak na zjazdach Roch jest niczym torpeda; szybki, ciężki i jak walnie to wszystko idzie na dno.
| Za cel wypadu obrali sobie lotnisko, choć miało być z dopiskiem *"dookoła"*, ale Roch dał za wygraną. Usiadł na podkładach i patrzył co startuje, a co ląduje. Wyposażony w dwie butelki wody mineralnej siedział i patrzył w niebo. W końcu towarzysz Rocha objechał lotnisko i wrócił na podkłady. W drodze powrotnej dwie butelki zaczęły się mścić. Pierwszy postój był w okolicy Brynicy, a drugi miał się odbyć już w Miasteczku Śląskim, ale Roch zacisnął zęby -- i nie tylko -- i dojechał do domu.
| Cały dzień był jakiś taki zalatany, ale w ferworze walki Roch *"zarobił"* parę groszy, które wylądowały w słoiku, a docelowo na koncie bankowym, które Roch założył, bo Poczta Polska zaczęła go robić w balona i gubić przelewy. Cel środków finansowych jest jasny: zakup licencji Photoshop Elements, bo trzeba jakieś zdjęcia w końcu pokazać.
| Roch pozdrawia Czytelników.
| :sup:`1`: *"KAŻDY KILOGRAM OBYWATELA Z WYŻSZYM WYKSZTAŁCENIEM SZCZEGÓLNYM DOBREM NARODU"*
