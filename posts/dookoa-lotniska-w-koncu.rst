Dookoła lotniska. W końcu!
##########################
:date: 2009-09-13 18:36
:author: Roch Brada
:tags: Ożarowice, Brynica, Pyrzowice, Tąpkowice, Nowe Chechło, Zendek
:slug: dookoa-lotniska-w-koncu
:status: published

| Tak się złożyło, że Roch na poważnie zaraził się samolotami, zdjęciami i całej tej lotniczej otoczce. Co prawda fundusze na *"dłuższy"* obiektyw dopiero się zbierają, ale zdjęcia już można robić i Roch konsekwentnie to uskutecznia, o ile akurat ma przy sobie aparat, a dziś - pech chciał - nie miał. Ale po kolei.
| Na pewnym forum Roch ogłosił się, że szuka przewodnika, który pokaże mu najciekawsze miejsca do obserwacji startujących samolotów. Jednak na początek trzeba było poznać fachową terminologię:
| - *"Teraz jesteśmy na podejściu na 09"* - Powiedział Przewodnik.
| - *"Aaa"* - Jęknął Roch.
| Potem objechali lotnisko dookoła, co wcale nie było takie łatwe, bo końca płota nie było widać. W końcu udało się objechać lotnisko i Roch zobaczył lotnisko z drugiej strony. Przewodnik powiedział:
| - *"Teraz jesteśmy na podejściu na 27"* - Usłyszał Roch.
| - *"Aaa"* - Jęknął Roch.
| Okazuje się, że z drugiej strony, tfu *"na podejściu na 27"* jest dużo lepsza widoczność, a nawet polanka, na której można się rozłożyć. Potem jeszcze tylko mało legalna, choć nadal zza płotu, wizyta w okolicach płyty i powrót do domu. W miedzy czasie jeszcze Roch zobaczył wspaniale zachowanego MIG-21 i w tym momencie zaczął żałować, że nie wziął aparatu, ale przynajmniej jest motywacja do powrotu w to miejsce.
| Kilometrów wyszło 60, co jest dodatkowym plusem jeżdżenia na lotnisko. Może na tygodniu uda się wyskoczyć, o ile pogoda pozwoli, i złapać tego samolota.
| Roch pozdrawia Czytelników.
