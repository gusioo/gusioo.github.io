Ty Rochu sklerotyku
###################
:date: 2009-07-04 09:34
:author: Roch Brada
:tags: Nowe Chechło, Świerklaniec, Pniowiec
:slug: ty-rochu-sklerotyku
:status: published

| Jakieś fatum nad Rochem ciąży i wcale nie chodzi o pogodę, czy chroniczny brak funduszy. Pamięć Rochowi płata coraz większe figle, a to raz chce pisać drugą notkę, a pierwsza ledwie co ostygła, a to innego razu zapomina, a był święcie przekonany, że jednak "coś tam coś tam" napisał. Niemniej śpieszy się nadrobić to ewidentne zaniedbanie.
| Wczorajszego dnia Roch pojechał rowerem w las, oczywiście z aparatem żeby zrobić jakieś ładne zdjęcia. Jednak w lesie nie było zbytnio ładnych obiektów, którym można by zrobić zdjęcie. Poza tym, że motyle i inne owady szybsze od Rocha mu uciekały sprzed obiektywu, a te wolniejszy zajęły się kostkami Rocha, przez co nadal odczuwa skutki wczorajszego lasu.
| Pod wieczór wybrał się na przejażdżkę, tak żeby statystyki, które leżą i kwiczą, trochę się podniosły, a przynajmniej zmieniły kolor z czerwonego na pomarańczowy, bo o zielonym w tym roku nie ma co myśleć. Roch wybrał się na Świerklaniec i z powrotem, dzięki czemu przybyło 30km w statystykach i już powoli czerwień zaczyna być przełamywana pomarańczowym kolorem.
| Na zakończenie zdjęcie chmurki, a co.
| ` <http://1.bp.blogspot.com/_l3xxz211CJ0/Sk8InwjsbSI/AAAAAAAABVU/blXVolW5_PI/s1600-h/DSC_0187.JPG>`__\ Roch pozdrawia Czytelników.
