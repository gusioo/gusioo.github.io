Weekend na lotnisku - dzień drugi.
##################################
:date: 2009-09-19 18:57
:author: Roch Brada
:tags: Ożarowice, Pyrzowice, Tąpkowice
:slug: weekend-na-lotnisku-dzien-drugi
:status: published

| W naturze musi być równowaga dlatego wszystko ma swoje przeciwności, dzień ma noc, słońce ma księżyc, plus ma minus, zenit ma nadir, przypływ ma odpływ, przyloty mają odloty. I właśnie tego ostatniego doświadczył dziś Roch. Planując drugi wypad na lotnisko spisał godziny przylotów i odlotów, tak aby nie dać się zaskoczyć. Wiatr znowu sprzyjał lądowaniom, ale jakoś nic nie chciało *"usiąść"* na 27.
| Co gorsze zebrało się sporo gapiów w swoich super samochodach, które zostały zaparkowane tak, że jakiekolwiek zdjęcie kończyło się kolekcją samochodów i tłumem ludzi pod płotem. Roch zaczął wątpić w to, czy cokolwiek dziś *"ustrzeli"*, a nawet gdyby to i tak trzeba kadrować żeby pozbyć się zakłóceń samochodowych.
| W końcu, po godzinie narzekań Roch spakował się i pojechał do domu, bo nie było co stać i oglądać jak pod płotem stoi sznur samochodów. Drugi dzień nie należy do zbyt udanych, ale tak to już jest i równowaga w naturze musi być zachowana. Jutro trzeci dzień i miłe spotkanie w planach, ale o tym jutro.
| Roch pozdrawia Czytelników.
