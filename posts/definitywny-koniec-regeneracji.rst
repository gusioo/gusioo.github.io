Definitywny koniec regeneracji
##############################
:date: 2010-07-07 18:13
:author: Roch Brada
:tags: Cross Country, Miasteczko Śląskie, Seget, Radzionków, Orzech, Świerklaniec
:slug: definitywny-koniec-regeneracji
:status: published

| Po dwóch dniach zaawansowanej regeneracji, czyli zwykłego byczenia się, Roch wyszedł na rower; pogoda sprzyjała, choć niebo nie było błękitne, ale w końcu raz się żyje. Smaczku całej sytuacji dodawał fakt, iż Megi znowu była u Mechanika (przez duże *"M"*, bo to magik pierwszej klasy). Tym razem poduszka silnika zepsuła się i wszystko wibrowało, drgało i trzęsło się. Tak więc wóz serwisowy nie był dostępny i - w razie jakiegoś deszczu - Roch musiałby ratować się w inny sposób.
| Wraz ze swoim "*Lotniczym Guru"* Roch uderzył do Miasteczka Śląskiego, a stamtąd na Chechło, czyli lokalny akwen wodny. Z Chechła Roch podskoczył do Radzionkowa i na zakończenie wyjazdu pojechał na Dolomity. W końcu trochę Roch popedałował w miłym towarzystwie, rozruszał nogi, a i statystyki nabrały rumieńców choć to tylko 43 km.
| W najbliższym czasie, czyli być może jutro, Roch planuje wypad na lotnisko, bo w ostatnią niedzielę zaniedbał samoloty, choć fizycznie pojawił się pod płotem. Relacja oczywiście na blogu, bo gdzie indziej?
| Roch pozdrawia Czytelników.
