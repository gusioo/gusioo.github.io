Tyłem do przodu
###############
:date: 2008-09-19 19:17
:author: Roch Brada
:slug: tyem-do-przodu
:status: published

| Po tym wszystkim co Roch wypisywał o pogodzie jest mu głupio. Od dwóch dni pogoda oszczędza Rocha i pozwala mu wrócić do domu suchym, lub w ostateczności nie wypuszcza go na rower. Dziś pogoda postarała się i pozwoliła wyjść na chwilę słońcu przez co temperatura wzrosła o kilka stopni.
| Roch ubrał się, zakrył twarz i ruszył przed siebie. Pojechał na Dolomity i na Repty. Jakoś ostatnio królują te rejony być może dlatego, że za kilka miesięcy gdy spadnie śnieg Roch nie wjedzie na Dolomity, a Repty zimą to nic przyjemnego. Tak więc korzysta póki może.
| Później przejechał się na Pniowiec, cały czas pod wiatr, ale z nadzieją, że w drodze powrotnej wiatr popchnie Rocha. Nie mogło być tak pięknie. Wiatr zmienił kierunek wraz z Rochem i dalej przeszkadzał Rochowi.
| Po przyjeździe do domu Roch stwierdził, że gdyby usiąść na rowerze "tyłem do przodu" to wtedy wiatr zawsze wiał by w plecy. Światła myśl, nie ma co.
| Roch pozdrawia Czytelników i Czytelniczkę, tradycyjnie.
