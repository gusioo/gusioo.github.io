Nieoczekiwane spotkanie
#######################
:date: 2008-07-03 20:16
:author: Roch Brada
:slug: nieoczekiwane-spotkanie
:status: published

| Żar lał się z nieba, asfalt płynął, termometr szalał. Takie warunki zastały Rocha w drodze na Świerklaniec. Trochę chłodzenia fundowały mu jadące TIRy, ale to nie pomagało. Roch rozpływał się, czuł jak promienie słoneczne wypalają mu skórę.
| Jednak nie poddawał się i pedałował dalej starając się wyprzedzić promienie słoneczne w myśl zasady im szybciej jedziesz tym jest chłodniej. Faktycznie przy wyższych prędkościach robiło się przyjemnie chłodno, ale ileż można jechać z prędkością 30 - 40 km/h.
| Na Świerklańcu Roch zażył kondycji, ale z umiarem gdyż wiedział, że przed nim daleka droga. Ze Świerklańca pojechał do Wymysłowa i tam zawrócił. Gorąc niesamowity bił z nieba i Roch chciał jak najszybciej schować się w jakimś cieniu.
| Do domu wrócił lasem przez Nowe Chechło. Mnóstwo cienia, miły chłodek tylko te muszki, które atakowały Rocha. Będąc już pod domem zadzwonił telefon.
| - *Się ma Koyocie* - Powiedział Roch.
| - *Się ma, gdzie jesteś i co robisz?* - Zapytał.
| - *Pod domem i nic nie robię* - Odpowiedział Roch.
| - *To co - piwko na Chechle?* - Zaproponował Koyocik.
| - *A i owszem* - Odpowiedział Roch.
| Szybko jeszcze podjechał do domu gdzie uzupełnił kondycję i skierował się na Chechło. Na miejscu Roch z Koyocikiem napili się piwka, które przyjemnie schłodziło Rocha od środka i ruszyli w kierunku domu.
| I w tym miejscu apel Rocha i Koyocika: Reedzie! Michale! Nie idźcie tą drogą! Wsiadajcie na rowery i ruszajcie na pączki! Koyocik z Rochem już tam jadą! A dokładnie to w przyszłym tygodniu zostało umówione spotkanie pączkowe i liczą na Was! Przyłączcie się!
| Szczegóły w przyszłym tygodniu.
| I tym miłym akcentem Roch kończy dzisiejszą notkę.
| Nieustannie pozdrawia Czytelników.
