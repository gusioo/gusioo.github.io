Pojeździł
#########
:date: 2009-04-07 19:44
:author: Roch Brada
:tags: Cross Country, Dolomity, Repty, Nowe Chechło, Radzionków, Szosa, Świerklaniec
:slug: pojezdzi
:status: published

| Roch dał czadu, poszedł na całość i pojechał na dłuższą przejażdżkę. Zaczął od Radzionkowa, z którego pojechał do Świerklańca. Nie wjeżdżał do parku, tylko pomknął bokiem i wyjechał w okolicach Nowego Chechła. Jako, że mp3grajek miał w sobie sporo energii to Roch pojechał jeszcze na Repty pojeździć po krzakach.
| Z Rept Roch pojechał na Dolomity, na których też spenetrował krzaki i wrócił do domu. W domu wytrawił sobie płytkę i zaczął szukać jakiegoś prezentu na Zajączka, dla siebie oczywiście. W tym roku Roch postanowił zainwestować w siebie i postanowił, że kupi sobie książkę, a nawet dwie.
| Oczywiście książki o programowaniu procesorów, żeby tworzenie robot szło sprawniej i szybciej, a – przy okazji – Roch liźnie trochę wiedzy.
| Ostatnio Rochowi nie chce się robić zdjęć, ale wkrótce to się zmieni, oby.
| Roch pozdrawia Czytelników.
