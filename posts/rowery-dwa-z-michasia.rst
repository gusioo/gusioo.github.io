Rowery dwa. Z Michasią.
#######################
:date: 2015-07-27 00:42
:author: Roch Brada
:tags: Michasia, Wspólnie, Czas taty, Rowery
:slug: rowery-dwa-z-michasia
:status: published

.. raw:: html

   <div class="separator" style="clear: both; text-align: center;">

` <http://2.bp.blogspot.com/-F3czTfBvC2w/VbVYcOEO1cI/AAAAAAAAg2E/XHOXwuO20uo/s1600/IMG_20150726_103827.jpg>`__

.. raw:: html

   </div>

Jak Roch wcześniej `pisał <http://gusioo.blogspot.com/2015/07/wszystkie-rowery-michaski.html>`__, wspólne rowery zaczęły się od jazdy w foteliku. Później był jeden rowerek i drugi. I tak Roch chodził za jeżdżącą Michaśką, która przyśpieszała coraz bardziej i bardziej. Z jednej strony dobrze bo Roch kondycję wyrabiał, ale z drugiej strony skoro Miśka już tak sobie radziła na rowerku to dlaczego nie spróbować wsiąść na swój rower i pojeździć z nią.
Jednak problemem było to, że na odpychaczu Michasia jeździła jak szatan i trudno ją opanować, szczególnie przed przejściem dla pieszych. Jednak od kiedy Miśka ma rowerek z pedałkami to jeździ wolniej, więc Roch wrócił do pomysłu wspólnych wypadów. I tak dziś Roch zaproponował Michalinie wspólny rower.
Błysk w oku córy był bezcenny i od razu podchwyciła myśl. Na początku Roch trochę niepewnie podchodził do sprawy, ale jak zobaczył, że idzie dobrze to tylko zachęcał Michaśkę do dalszego pedałowania. No i cały poranek spędzili na rowerze. Według szacunkowych pomiarów przejechali razem jakieś 3 kilometry. Na zakończenie jeszcze jedna rundka honorowa ponieważ babcia chciała widzieć jak Michasia jeździ, więc pokazała się ona z jak najlepszej strony.
Jutro, niestety, Roch idzie już do pracy. Urlop się kończy, choć nie był on wypoczynkowy. Na początku tygodnia Żonka wylądowała w szpitalu i Roch był za mamę i za siebie, ale oboje z Michaliną dali radę, choć oczywiście nie chcą już powtórki. W każdym razie Żonka już w domu, cała i zdrowa. A dla tych, którzy pilnie śledzą bloga należy się słowo wyjaśnienia; otóż pod koniec roku na świat przybędzie mały Roszek lub Roszunia ponieważ co do płci jeszcze opinie są podzielone. Jednak faktem jest, że stan rowerowy i osobowy się powiększy.
Wracając jednak do dzisiejszej inauguracji wspólnego pedałowania. Serce Rocha pęka z dumy i zachwytu nad tym jak się Michasia rozwija. Zawsze uśmiechnięta i uwielbia rowery. Żona twierdzi, że to mały klon Rocha i coś w tym jest, bo jak coś Roch robi to Michasia zawsze jest obok. Urlop się skończył, ale rowery nie. Jeden rower przed pracą, a drugi po pracy. Plan jest, teraz go zrealizować. Na zakończenie film:

.. raw:: html

   <div style="text-align: center;">

.. raw:: html

   <iframe allowfullscreen frameborder="0" height="360" src="https://www.youtube.com/embed/dQetkO9adQA?rel=0" width="480">

.. raw:: html

   </iframe>

.. raw:: html

   </div>

Roch pozdrawia Czytelników.
PS.
Może mało to skromne, ale:

.. raw:: html

   <div class="overlay" data-parallax="9" style="background-image: url(&quot;/images/superman.jpg&quot;); background-position: 50% 0px;">

   *Każdy może być ojcem...
   ...ale trzeba być kimś wyjątkowym, żeby być tatą.*

.. raw:: html

   </div>

.. raw:: html

   </p>
