Jak się stąd wydostać?
######################
:date: 2009-12-22 17:50
:author: Roch Brada
:tags: Pyrzowice
:slug: jak-sie-stad-wydostac
:status: published

| Brak orientacji w terenie dał się Rochowi we znaki; jako dobry i uczynny sąsiad obiecał innym sąsiadom, że zawiezie ich na lotnisko, bo mają zamiar spędzić Święta z córką, która wyemigrowała z kraju. Roch, korzystając z okazji, załatwił swoją prywatę, bo zabrał aparat licząc na to, że coś “\ *sfoci”*. Droga szybko minęła, nie to co rowerem i przez las.
| Na miejscu Roch pobrał bilecik i podjechał pod budynek z napisem “\ *Terminal A”*, wyładował bagaże, pożegnał się życząc udanego startu i jeszcze bardziej udanego lądowania; postanowił też, że weźmie aparat i pójdzie na taras. Pech chciał, że nic fajnego nie stało, a jego “\ *Guru lotniczy”* mówił, żeby “\ *Wizzów nie focić”*. Roch zapakował się z powrotem do samochodu i rozpoczął próbę wyjechania z przepastnego parkingu, przy którym te hipermarketowe to pikuś.
| - “\ *Hmm, może tutaj.. Nie.. Zakaz wjazdu.. Ale tam coś jest..”* – Duma Roch, kręcąc się jak bąk w kwiatku.
| W końcu udało się zlokalizować bramki i mógł spokojnie wyjechać z lotniska. Nie ma się co dziwić, Roch na lotnisku bywa “\ *od tyłu”*, a tam tylko płot i pola, więc nie ma problemu z wyjechaniem. Teraz już nie będzie i tego problemu, a w planach jest kolejna wizyta, tym razem z “\ *Guru lotniczym”*, który ma do Rocha sporo cierpliwości i cały czas coś podpowiada, doradza.
| Wycieczka udana, choć jest lekki niedosyt, bo Roch wrócił z pustą kartą.
| Roch pozdrawia Czytelników.
