Nieoczekiwana zmiana planów
###########################
:date: 2008-07-22 21:04
:author: Roch Brada
:slug: nieoczekiwana-zmiana-planw
:status: published

| Początkowo Roch poszedł na rower nie mając pojęcia, że wieczorna część dnia została zaplanowana. Z tym brakiem świadomości Roch pojechał na Repty i na Dolomity. Tam spędził trochę czasu, pojeździł, pstryknął kilka zdjęć i wrócił do domu.
| Uważając, że rowerowy dzień został zakończony zasiadł do komputera i rozleniwił się. Jednak Koyocik zaproponował wspólny wypad na pączki co Rocha niezmiernie uradowało bo w końcu jest z kim zjeść dorodnego pączka, a i okazja nadarzyła się bo właśnie pękło 6000 kilometrów w tym roku.
| Tak więc Roch z Koyocikim pognali w kierunku pączków. Na miejscu ustawili się w długiej kolejce i cierpliwie czekali. Po dłuższej chwili myśleli, że już są u celu gdy panie stojące przed nimi rozpoczęły zamawianie.
| - *No to tego poproszę..* - Zamawiały.
| - *..i tego.. o i tego.. albo nie tamtego..* - Grymasiły.
| - *.. a to co to jest?.. aa to nie.. i to ciastko jeszcze* - Nie dawały za wygraną.
| Roch gotował się, mało co nie wyjął pompki i nie zdzielił tych niezdecydowanych bab. W końcu nadeszła tak chwila.
| - *Poproszę dwa z czekoladą i jednego z lukrem* - Powiedział Koyot.
| - *A dla mnie cztery z czekoladą* - Powiedział Roch.
| Niestety, dla Rocha, rodzina wywęszyła gdzie on wymyka się wieczorem i również sobie zażyczyła. Tak więc dystans, hmmm, został objedzony pączkami. I dobrze bo takie cymesy należy zjadać w zacnym towarzystwie.
| Roch pozdrawia Koyota i Czytelników.
