<!DOCTYPE html>
<html lang="pl">
<head>
        <meta charset="utf-8" />
        <meta name="generator" content="Pelican" />
        <title>Blog rowerowy - Filozoficznie</title>
        <link rel="stylesheet" href="/theme/css/main.css" />
</head>

<body id="index" class="home">
        <header id="banner" class="body">
                <h1><a href="/">Blog rowerowy <strong>Czyli zapiski cudownego dziecka dwoch pedałów</strong></a></h1>
                <nav><ul>
                    <li><a href="/pages/ankieta.html">Ankieta</a></li>
                    <li><a href="/pages/bikestatsnet.html">PyBike</a></li>
                    <li><a href="/pages/copyleft.html">Copyleft</a></li>
                    <li><a href="/pages/kontakt.html">Kontakt</a></li>
                    <li><a href="/pages/o-blogu-sow-kilka.html">O blogu słów kilka</a></li>
                    <li><a href="/pages/statystyki.html">Statystyki</a></li>
                    <li><a href="/pages/wspopraca_23.html">Współpraca</a></li>
                    <li><a href="/category/misc.html">misc</a></li>
                    <li><a href="/category/rower.html">Rower</a></li>
                </ul></nav>
        </header><!-- /#banner -->

            <aside id="featured" class="body">
                <article>
                    <h1 class="entry-title"><a href="/bezsennosc-w-czestochowie.html">Bezsenność. W Częstochowie.</a></h1>
<footer class="post-info">
        <abbr class="published" title="2015-08-04T00:43:00+02:00">
                Published: wto 04 sierpnia 2015
        </abbr>

        <address class="vcard author">
                By                         <a class="url fn" href="/author/roch-brada.html">Roch Brada</a>
        </address>
<p>In <a href="/category/misc.html">misc</a>.</p>
<p>tags: <a href="/tag/michasia.html">Michasia</a> <a href="/tag/rower.html">Rower</a> <a href="/tag/michalinka.html">Michalinka</a> <a href="/tag/filozoficznie.html">Filozoficznie</a> <a href="/tag/gps.html">GPS</a> <a href="/tag/noc.html">Noc</a> </p>
</footer><!-- /.post-info --><div class="line-block">
<div class="line">Tytuł nieco przewrotny ponieważ Roch jakby chciał to zasnąłby wszędzie, ale nie o tym mowa. Dziś dziewczyny - umęczone upałami - poszły wcześniej spać. Roch oczywiście czytał przygody Baltazara Gąbki do poduszki. Kiedy wszystko było już ogarnięte Roch mógł zacząć myśleć o tym żeby iść na rower. No bo co można robić o 22<sup>00</sup>? No właśnie. Lepiej iść pojeździć na rowerze.</div>
<div class="line">Prawda jest taka, że od dawna chce się Rochowi fest pedałować. Tylko nie ma na to czasu albo chęci albo Roch zaśnie z głową w książce. Tak już natura tej - jak to nazywają - dorosłości. Swoją drogą dziś Roch miał ciekawą dyskusję z Żonką na temat <em>&quot;kiedy tak naprawdę przestajemy robić głupoty&quot;</em>? Wszystko przy akompaniamencie zawodów downhill'owych na Eurosporcie.</div>
<div class="line">Dla Rocha okres <em>&quot;przestaję szaleć na rowerze&quot;</em> zaczął się w momencie kiedy zdał sobie sprawę z tego, że jest za kogoś innego odpowiedzialny i ten ktoś inny może czeka na Rocha całego. Do tego czasu Roch był sobie statkiem i kapitanem. Kiedy chciał to brał rower i szedł jeździć. Jeździł jak chciał i gdzie chciał. Jak wjechał w drzewo to w pierwszej kolejności sprawdzał czy z rowerem jest wszystko OK. Dopiero na drugim miejscu była spuchnięta i zdarta ręka.</div>
<div class="line">Nie było górki z której Roch by nie zjechał albo nie wjechał na nią nawet kosztem urwanego łańcucha. Teraz jest inaczej - bynajmniej nie gorzej, ale inaczej. To inaczej objawia się tym że Roch myśli - i pewnie każdy z Was również - nad tym co się stanie i jakie będą konsekwencje. Zaczynamy podświadomie analizować, kalkulować i nasza wewnętrzna waga <em>&quot;za i przeciw&quot;</em> podejmuje decyzje. Czy słuszną? To już indywidualna sprawa - u Rocha zazwyczaj jest to celna decyzja, ale gdzieś głęboko, fest głęboko drzemie w nim ten młody Roszek, dla którego liczyło się jedno: rower. W każdej ilości i&nbsp;postaci.</div>
<div class="line">Teraz rower też jest bardzo ważny <em>(zimą ma honorowe miejsce w piwnicy żeby mu było ciepło)</em>, ale czasem musi ustąpić miejsca osobom które są ważniejsze. Jednak Roch próbuje wpleść rower w wolny czas, choć nie jest to łatwe. Jak dziś Rocha pamięta słowa Koyota i Michała:</div>
<div class="line">- <em>&quot;Zobaczysz jak zaczniesz pracować&quot;</em> - mówili - <em>&quot;rower ci się skończy&quot;</em>.</div>
<div class="line">Kończąc tę część - coś się kończy, ale też coś się zaczyna. Zaczyna się nowy etap - jeżdżenie z córką, a później z drugim bąblem, a jeszcze później z całą trójką.&nbsp;A propos Michaliny - Roch próbuje jej zaszczepić miłość do roweru i chyba mu się to udaje. Może to złe i niepoprawne, ale waga <em>&quot;za i przeciw&quot;</em> podpowiada mu, że robi dobrze.</div>
<div class="line">Jednak koniec tych wywodów, zbyt późna to pora i jeszcze nie ten czas. Wkrótce Rochowi przybędzie kolejna wiosna i to będzie odpowiedni czas na takie wspominki. Jak na wstępie Roch wspominał dziś jeździł na rowerze. Nawet dwa razy.</div>
<div class="line">Pierwszy z nich to oczywiście z Michasią, choć ten był krótki bo dziś wyjątkowo kombinowała i w końcu wykombinowała. I tu kolejna <em>&quot;rada&quot;</em>: jeśli rower to tylko w komplecie z kaskiem. I nie ważne, że jedziemy tylko przed bramę. Dziecko wsiada na rower w kasku na głowie.&nbsp;Dziś&nbsp;to święte przykazanie dla Rocha uratowało głowę Michaśki. Przewracając się uderzyła kaskiem w chodnik. Kaskiem, a nie głową. Różnica jest kolosalna.</div>
<div class="line">Drugi rowerowy raz już był wieczorem i trochę dłuższy. Pogoda fajna, ciepło jak w dzień, lampki z Lidla dają czadu <em>(Roch ma w planach notkę na ich temat)</em> więc można było śmiało pedałować. Na zakończenie ślady GPS:</div>
</div>
<div style="text-align: center;"><iframe allowtransparency="true" frameborder="0" height="405" scrolling="no" src="https://www.strava.com/activities/360631764/embed/e3da067580f9a596f9ce313f83546a4f69e5c8b3" width="590"></iframe></div><div style="text-align: center;"><iframe allowtransparency="true" frameborder="0" height="405" scrolling="no" src="https://www.strava.com/activities/360587157/embed/25422159f3e2330584fcbff2da5e2da1e7ce9359" width="590"></iframe></div><p>Roch pozdrawia Czytelników.</p>
</p>                </article>
            </aside><!-- /#featured -->
        <section id="extras" class="body">
                <div class="blogroll">
                        <h2>links</h2>
                        <ul>
                            <li><a href="https://getpelican.com/">Pelican</a></li>
                            <li><a href="https://www.python.org/">Python.org</a></li>
                            <li><a href="https://palletsprojects.com/p/jinja/">Jinja2</a></li>
                            <li><a href="#">You can modify those links in your config file</a></li>
                        </ul>
                </div><!-- /.blogroll -->
                <div class="social">
                        <h2>social</h2>
                        <ul>

                            <li><a href="#">You can add links in your config file</a></li>
                            <li><a href="#">Another social link</a></li>
                        </ul>
                </div><!-- /.social -->
        </section><!-- /#extras -->

        <footer id="contentinfo" class="body">
                <address id="about" class="vcard body">
                Proudly powered by <a href="https://getpelican.com/">Pelican</a>, which takes great advantage of <a href="https://www.python.org/">Python</a>.
                </address><!-- /#about -->

                <p>The theme is by <a href="https://www.smashingmagazine.com/2009/08/designing-a-html-5-layout-from-scratch/">Smashing Magazine</a>, thanks!</p>
        </footer><!-- /#contentinfo -->

</body>
</html>